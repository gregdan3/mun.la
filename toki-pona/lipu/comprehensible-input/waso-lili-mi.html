<!DOCTYPE html><html lang=en> <head><meta charset=UTF-8><meta name=viewport content="width=device-width, height=device-height, user-scalable=yes, initial-scale=1.0"><meta property=og:title content="gregsite - toki-pona/lipu/comprehensible-input/waso-lili-mi.html"><meta property=og:type content=website><meta property=og:url content=https://gregdan3.github.io/toki-pona/lipu/comprehensible-input/waso-lili-mi.html><meta property=og:image content=/avatar.jpg><meta property=og:locale content=en_US><meta property=og:site_name content=gregsite><meta property=og:description content="gregsite, read because it's free"><title>gregsite - toki-pona/lipu/comprehensible-input/waso-lili-mi.html</title><link href=https://gregdan3.github.io/ rel=canonical><link href=/style.css rel=stylesheet type=text/css><link href=./style.css rel=stylesheet type=text/css><link href=/favicon.ico rel=icon type=image/png></head> <body> <header> <a href=/ style="border-bottom: none"><img src=/avatar.jpg alt="gregdan3's avatar"></a> <h2><a href=/ >gregdan3</a></h2> <h3>toki-pona/lipu/comprehensible-input/waso-lili-mi.html</h3> </header> <nav> <a href=/ >Home</a> <a href=/blog/ >Blogzone</a> <a href=/toki-pona/ >Toki Pona</a> </nav> <article><a name=waso-lili-mi></a> <h1>waso lili mi</h1> <hr> <a name=open-pi-waso-mi></a> <h3>open pi waso mi</h3> <p>mi jo e waso tu tu tu.</p> <p>ni li waso wan mi.</p> <p>ona li kama sin lon open pi tenpo mun pini.</p> <p>ona li laso, li jelo, li pimeja.</p> <p>noka ona li walo.</p> <p>uta kiwen ona li pimeja jelo.</p> <p>ona li sin la, ona li lili!</p> <p>taso, tenpo ni la ona li suli sama waso suli.</p> <hr> <a name=musi-pi-waso-mi></a> <h3>musi pi waso mi</h3> <p>ona li lon luka mi la, ona li wile awen.</p> <p>mi ken ala weka e ona.</p> <p>ona li wile ala tawa supa.</p> <p>ona li ken moku tan luka mi.</p> <p>taso, ona li pilin monsuta lili tan ni.</p> <p>waso o, sina pona!</p> <hr> <a name=sona-pi-waso-mi></a> <h3>sona pi waso mi</h3> <p>waso ni li kama suli lon tenpo lili.</p> <p>waso sama la waso li ken jelo taso, li ken walo taso, li ken kule mute a.</p> <p>waso li ken laso kasi, li ken laso sewi.</p> <p>waso wan li ken kule mute kin.</p> <p>waso li lili. taso, ona li ken mu suli a!</p> <p>waso ante la mu ona li lili, li toki e ni: mi wile moku. mi pilin monsuta.</p> <p>tan ni la, mama ona li kama, li awen e ona, li pana e moku tawa ona.</p> <hr> <a name=pini></a> <h3>pini</h3> <p>waso mi li toki e ni: mi wile lape. mi tawa!</p> </article> <footer> <p>Licensed under <a href=/LICENSE.txt>GPLv3</a>.</p> <p> Code on <a href=https://github.com/gregdan3/gregdan3.github.io>my GitHub</a>. </p> </footer> <script data-goatcounter=https://gregdan3.goatcounter.com/count async src=//gc.zgo.at/count.js></script> </body> </html> 