<!doctypehtml><html lang=en-US><meta charset=UTF-8><meta name=viewport content="width=device-width,height=device-height,user-scalable=yes,initial-scale=1"><meta name=date content=2023-05-06><meta property=og:title content="mun! - mi lon ilo wawa lukin"><meta property=og:type content=website><meta property=og:url content=https://mun.la/lipu/mi-lon-ilo.md><meta property=og:image content=/avatar.jpg><meta property=og:locale content=en_US><meta property=og:site_name content=mun!><meta property=og:description content="Learn Toki Pona, because it's fun and free!"><title>mun! - mi lon ilo wawa lukin</title><link href=https://mun.la/lipu/mi-lon-ilo.md rel=canonical><link href=/style.css rel=stylesheet><link href=/favicon.ico rel=icon type=image/x-icon><header><img src=/avatar.jpg alt="jan Kekan San"><h2>jan Kekan San</h2><h3>mi lon ilo wawa lukin</h3></header><nav><a href=/ >Home</a> <a href=/lipu/ >Blog</a> <a href=/sona/ >Lessons</a> <a href=https://gregdan3.dev>Dev&nbsp;Work</a></nav><input type=button id=sptoggle onclick=toggle() value=Toggle><article><div class=tokipona><hr><center><h1 id=ilo-wawa-lukin>ilo wawa lukin</h1><h1 id=section>‚úçÔ∏è‚≠êüëâ</h1></center><hr><p>tenpo poka la mi tawa tomo pi pona sijelo.<p>tomo la mi tawa ilo wawa lukin mi lon insa ona<hr><p>ilo ni li ken lukin e insa mi kepeken wawa ona<p>wawa ona li kama tan wawa ilo mute.<hr><p>ilo li pana e wawa ni tawa kiwen wawa.<p>ilo li wawa e kiwen la wawa kiwen li kama suli li kama ken jo wawa e ijo pi kiwen ilo.<hr><p>o pana ala e kiwen tawa ona!<p>ona li alasa moku e kiwen kepeken wawa!<p>ni li pakala mute e ilo e kiwen.<hr><p>wawa ilo li sike mute lon kiwen wawa la wawa kiwen li kama suli.<p>wawa li kama lon insa mi tan suli ona. taso, mi ken ala pilin e ni. mi kiwen ala.<p>wawa suli ni li ken nasa lili e pilin, taso mi kiwen ilo ala la ilo li ken ala pakala e mi!<hr><p>wawa ni li ante e ijo pi lili nanpa wan lon insa mi.<p>wawa li ni e ijo lili: ona o lukin tawa ma sama.<hr><p>ona li jo ala e lukin la ona li ken ala lukin sama jan<p>ona li ken lukin e ma sama palisa lon sitelen pi nimi alasa.<hr><p>ona telo li ken ni tan sijelo ona. ona li ken lukin sama palisa.<p>ona pi telo ala li ken sama, taso ona li ante mute lon sijelo ona!<hr><p>taso, ijo lili li wile ala ante e lukin. wawa li weka la ijo lili li kama sin tawa lukin pona lon tenpo poka.<p>tenpo mute la ilo li pana e wawa li weka e wawa.<p>wawa li kama la, ijo lili li lukin. wawa li weka la, ijo lili li sin.<p>ona li kama sin la ona li pana e wawa lili tan ante ni.<hr><p>ilo li lukin e wawa lili. ni la ona li ken sona e insa mi!<p>suli la, ijo lili ante li pana e wawa ante lon tenpo ante.<p>ni li suli tawa ilo. ilo li ken sona e ante selo, e ante pi palisa sijelo, e ante telo, e ante ale.<hr><center><h1 id=taso-mi-lon-ilo-ni-tan-seme>taso, mi lon ilo ni tan seme?</h1></center><hr><p>mi lon ona tan pilin pakala a!<p>tenpo suli la mi pilin ike lon sewi pi monsi mi lon anpa pi lawa mi.<hr><p>ike ni li ken weka li ken ike mute, li ante lon tenpo.<p>ike ni li kama suli la ijo mute ike li kama lon poka.<hr><p>nanpa wan la mi kama ken ala toki insa pona. ni li ike monsuta tawa mi.<p>nanpa tu la mi kama ken ala pilin kepeken palisa luka kepeken noka kepeken sike lon sinpin mi.<p>ken pilin li weka la pilin ni taso li awen: palisa lili ike li lon selo mi a.<hr><p>ni la, mi tawa ilo. ilo li lukin e insa mi.<p>ona li kama sona e ni: ala li pakala!<p>ijo ale pi insa mi li lon ma pona ona.<p>pakala a. ni la seme li pakala?<hr><p>mi sona ala a! mi awen sona ala.<p>taso, pona la, pilin ike li kama lili li weka lon tenpo tan ni:<p>mi lukin e nasin awen pi sijelo mi, mi ante e ni.<p>kin la mi awen pona lon supa sin, a a a<hr><center><h1 id=mi-awen-kama-pona.>mi awen kama pona.</h1><h1 id=toki-li-pini>toki li pini!</h1><h1 id=section-1>‚úçÔ∏è‚≠êüëâ</h1></center></div></article><footer><h2 class=tokipona>o toki tawa mi</h2><p><a href=https://youtube.com/@gregdan3d><img src=/buttons/youtube.gif alt="@gregdan3d on YouTube"> </a><a href=https://github.com/gregdan3><img src=/buttons/github.gif alt="@gregdan3 on GitHub"> </a><a href=https://discord.com/users/497549183847497739><img src=/buttons/discord.gif alt="@gregdan3 on Discord"> </a><a href=https://gregdan3.t.me/ ><img src=/buttons/telegram.gif alt="@gregdan3 on Telegram"></a><p>Generated by my <a href=https://github.com/gregdan3/SWGIG>Static Website Generator I Guess</a>. Code on <a href=https://github.com/janKekanSan/jankekansan.github.io>my GitHub</a>.</footer><script src=/sptoggle.js></script><script data-goatcounter=https://jankekansan.goatcounter.com/count async src=//gc.zgo.at/count.js></script>
