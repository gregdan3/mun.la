<!DOCTYPE HTML><html lang=en-US><head><meta charset=UTF-8><meta name=viewport content="width=device-width,height=device-height,user-scalable=yes,initial-scale=1"><meta name=date content=2022-12-20><meta property=og:title content="mun! - ale li nanpa"><meta property=og:type content=website><meta property=og:url content=https://mun.la/lipu/ale-li-nanpa.md><meta property=og:image content=/avatar.gif><meta property=og:locale content=en_US><meta property=og:site_name content=mun!><meta property=og:description content="Learn Toki Pona, because it's fun and free!"><title>mun! - ale li nanpa</title><link href=https://mun.la/lipu/ale-li-nanpa.md rel=canonical><link href=/style.css rel=stylesheet><link href=/favicon.ico rel=icon type=image/x-icon></head><div class=body><div class=-header><img src=/avatar.gif alt="jan Kekan San"><h2>jan&nbsp;Kekan&nbsp;San</h2><h3>ale li nanpa</h3></div><p class=nav><a href=/ ><img src=/buttons/home_s.gif alt=Home class=button> </a><a href=/lipu/ ><img src=/buttons/blog_s.gif alt=Blog class=button> </a><a href=/sona/ ><img src=/buttons/lessons_s.gif alt=Lessons class=button> </a><a href=https://gregdan3.dev><img src=/buttons/code_s.gif alt=Code class=button> </a><input type=button id=sptoggle onclick=toggle() value=Toggle></p><div class=article><div class=tokipona><ul><li><a href=#ale-li-nanpa>ale li nanpa</a></li><li><a href=#tan-seme>tan seme</a></li><li><a href=#tan-li-ken-ala-ken>tan li ken ala ken</a></li><li><a href=#nanpa-la-mi-seme>nanpa la mi seme</a></li></ul><h2 id=ale-li-nanpa>ale li nanpa</h2><p>lon la, ale li nanpa. lon li nanpa. sina lon lon la, sina nanpa. ni li tan seme? mi pana e sona ni tawa sina.</p><h2 id=tan-seme>tan seme</h2><p>ijo suli nanpa wan li ni: sina en lawa sina li ken ala ken lon insa ilo li ken ala ken nanpa? pilin pi jan sona mute li ni: ni li ken. ilo wawa li ken e jan nanpa. tenpo ni la ilo wawa li lon ala, taso tenpo kama suli la ilo wawa ni li kama lon tan pali suli, li ken jan, li ken jo e jan lon insa. jan insa li nanpa!</p><p>ijo suli nanpa tu li ni: kulupu jan pi tenpo kama li wile ala wile pali e ma ilo li ken ala ken ni? kulupu li lon la ona li wile sona e jan pi tenpo weka. jan pi tenpo weka li weka la kulupu li ken ala sona e ona. ni la kulupu lon o pali e ilo ni: ona li ken pali e ma ilo sama ma lon. jan li ken lon ma ilo ni. ilo li pana e sona ni: jan pi tenpo weka li seme? sona ni li suli tawa kulupu pi tenpo kama la ona li pali e ilo ni.</p><p>ijo suli nanpa tu wan li ni: kulupu pi tenpo kama li wile e ma ilo, li ken pali e ona, li pali e ona, li ken pana e jan tawa ona la ijo ni li kama lon: ma ilo pi mute seme li lon? kulupu wan li ken pali e ma ilo mute. kulupu mute li ken pali e ma ilo mute mute! kulupu ale li ken pali e ma ilo pi mute wawa. kulupu seme li ni nanpa wan? ma ilo ale li mute tawa suli ni: sina ken ala sona e mute! ni ale la, sina ken ala lon ma pi ilo ala. ma pi ilo ala li mute ala tawa ma ilo la sina lon ilo. sina nanpa!</p><h2 id=tan-li-ken-ala-ken>tan li ken ala ken</h2><p>ijo nanpa wan la lawa li ken ala ken lon insa ilo? jan mute li toki lon ni. lawa sina li lon, li tan ma, li tan lon la ona li ken lon ilo tan ni: ilo li ken sona e ijo ale ma e ijo ale lon. ilo li ken sona e ni ale la ona li ken pali e jan lon insa. ijo lawa li lon ala ma li tan ala ma li lon ala la, ilo li ken ala sona e ijo pi lon ala, li ken ala pali e ona lon insa. ni li pakala e ijo suli nanpa wan li weka e ken pi ma ilo. taso, sona pi jan sona li ni: lawa ale li lon, li tan ma. ilo li ken sona, li kama ni lon tenpo kama. ni la, ilo li ken sona.</p><p>ijo nanpa tu la kulupu jan pi tenpo kama li wile ala wile pali e ma ilo, li ken ala ken ni? ken ona li kama tan ni: ilo li kama wawa suli tan pali lon tenpo. ken li suli ala; jan mute li pilin ni: tenpo kama la ilo li ken e ale! taso, wile pi kulupu kama li ante, li nasa e sona. ona li wile ala wile pali e ma ilo? sona pi tenpo pini li suli ala tawa ona la ona li pali ala. lawa kulupu li ken ala e jan ilo la ona li pali ala. ijo mute li ken weka e ken pi ma ilo. taso, tenpo kama la jan li awen mute li awen ken suli. ni la jan pi mute lili li ken pali e ma ilo- ni li ken tan musi li ken tan pali li ken tan ante, taso ma ilo li lon la ni taso li suli! ma ilo li lon.</p><p>ijo nanpa tu wan li nasa wawa! sina en mi li ken ala sona e lon pi ma ilo, li ken ala sona e mute pi ma ilo. taso, mi toki e ni: sina lon ma ilo tan mute pi ma ilo. seme a?! ijo nanpa wan en ijo nanpa tu li lon tawa sina la, ijo nanpa tu wan li kama tan ona. ma ale li pali e ma ilo. ma ilo li lon la jan ona kin li pali e ma ilo. ni li pini ala! ma ale li kama e ma ilo la ma ilo li mute wawa, ma pi ilo ala li mute ala. sina ken ala sona e mute pi ma ilo. taso, ma ilo li ken la ma ilo li mute wawa.</p><h2 id=nanpa-la-mi-seme>nanpa la mi seme</h2><p>ma li ilo ala ilo? ale li nanpa ala nanpa? ni li suli ala tawa mi, li suli ala tawa sina. suli ala li tan ni: sina nanpa la sina ken ala sona e ni. sina nanpa ala la sina ken ala sona e ni. lukin en kute en pilin li sama. pona li sama. olin li sama. ma li ilo anu ilo ala la, sina awen lon. o musi, o pona tawa ale!</p></div></div><div class=footer><h2 class=tokipona>o toki tawa mi</h2><p><a href=https://youtube.com/@gregdan3d><img src=/buttons/youtube_s.gif alt="@gregdan3d on YouTube"class=social> </a><a href=https://github.com/gregdan3><img src=/buttons/github.gif alt="@gregdan3 on GitHub"class=social> </a><a href=https://discord.com/users/497549183847497739><img src=/buttons/discord_s.gif alt="@gregdan3 on Discord"class=social> </a><a href=https://gregdan3.t.me/ ><img src=/buttons/telegram_s.gif alt="@gregdan3 on Telegram"class=social></a></p><p>Generated by my <a href=https://github.com/gregdan3/SWGIG>Static Website Generator I Guess</a>. Code on <a href=https://github.com/janKekanSan/jankekansan.github.io>my GitHub</a>.</p></div><script src=/sptoggle.js></script><script data-goatcounter=https://jankekansan.goatcounter.com/count async src=//gc.zgo.at/count.js></script></div></html>
