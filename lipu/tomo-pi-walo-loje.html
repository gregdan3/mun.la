<!doctype html><html lang=en-US> <head><meta charset=UTF-8><meta name=viewport content="width=device-width, height=device-height, user-scalable=yes, initial-scale=1.0"><meta name=date content=2023-10-03><meta property=og:title content="mun! - tomo pi walo loje"><meta property=og:type content=website><meta property=og:url content=https://mun.la/lipu/tomo-pi-walo-loje.md><meta property=og:image content=/avatar.jpg><meta property=og:locale content=en_US><meta property=og:site_name content=mun!><meta property=og:description content="Learn Toki Pona, because it's fun and free!"><title>mun! - tomo pi walo loje</title><link href=https://mun.la/ rel=canonical><link href=/style.css rel=stylesheet type=text/css><link href=/favicon.ico rel=icon type=image/png></head> <body> <header> <a href=/ style="border-bottom: none"><img src=/avatar.jpg alt="jan Kekan San"></a> <h2><a href=/ >jan Kekan San</a></h2> <h3>tomo pi walo loje</h3> </header> <nav> <a href=/ >Home</a> <a href=/lipu/ >Blog</a> <a href=/sona/ >Lessons</a> <a href=https://beta.gregdan3.dev>Dev Work</a> </nav> <button type=button class=sptoggle onclick=toggle()>Toggle SP</button> <article> <p>tenpo la, jan li lon ilo suli li tawa tomo ona. ni li wile e tenpo suli la ona li lon nasin lon tenpo suli!</p> <p>ona li lukin e tomo mute lon poka. tomo li kama li weka. ilo ona li wawa la ona li tawa wawa!</p> <p>taso, pakala suli li kama a! jan ilo li sona ala e tan, taso ilo ona li kama ken ala tawa.</p> <p>jan ilo li weka tan ilo li toki e ni: “a, pakala. ilo mi li pakala la mi ken ala tawa tomo mi! mi o seme?”</p> <p>ona li lukin e tomo lon poka li sona e ni: ona li ken tawa tomo poka wan li ken toki tawa jan tomo.</p> <p>ken la, jan tomo li ken pona e ilo ona!</p> <p>ona li lukin e tomo mute lon poka li alasa sona e ni: ona o tawa tomo seme?</p> <p>ona li kama lukin e tomo wan ken.</p> <p>taso.</p> <p>tomo ni li nasa. ona li nasa suli a!</p> <p>ni li tan seme?</p> <p>ni li tan ni: tomo li walo loje.</p> <p>jan li lukin e tomo, li lukin e ni:</p> <p>nasin lili li tawa sinpin tomo li walo loje.</p> <p>kasi li lon poka nasin li walo loje.</p> <p>sinpin tomo li lon pini nasin li walo loje.</p> <p>poki lipu li lon poka sinpin… li walo loje!</p> <p>jan ilo li tawa nasin lili pi walo loje, li kalama luka lon sinpin tomo pi walo loje.</p> <p>ona li awen lon tenpo.</p> <p>kama lili la, jan tomo li tawa sinpin pi walo loje li open e ona.</p> <p>jan ilo li lukin e jan tomo.</p> <p>ona li jo e ilo lukin pi walo loje lon sinpin ona.</p> <p>ona li jo e len wawa tan tenpo suli musi. len ni li walo loje lon sewi, lon anpa, lon noka!</p> <p>ona li kama toki e ni:</p> <p>“toki! kama pona tawa tomo mi. sina wile e seme”?</p> <p>jan ilo li kama toki tawa ona.</p> <p>“a, toki. ilo mi li pakala, li lon poka pi tomo sina. mi ken ala tawa tomo mi. sina ken ala ken pona e ilo mi?”</p> <p>jan tomo li toki e ni:</p> <p>“mi ken! taso ni li wile e tenpo. mi pona e ilo sina la sina ken awen lon tomo mi. o kama!”</p> <p>jan tomo li luka tawa insa tomo, li kama e jan ilo.</p> <p>jan ilo li kama lon tomo li lukin e ijo mute lon tomo.</p> <p>supa suli li lon poka pi ilo sitelen. jan mute li ken awen lon supa ni li ken lukin e musi lon ilo. supa li walo loje.</p> <p>ilo sitelen li suli a li ken kalama wawa lon pana sitelen! selo ona li walo loje.</p> <p>supa lili li lon insa pi ni tu li ken jo e poki telo e noka. ona kin li walo loje.</p> <p>jan tomo li toki e ni: “sewi tomo la sina ken lon supa. sina awen la mi pona e ilo sina. o lape pona a.”</p> <p>jan ilo li tawa sewi tomo lon nasin sewi pi leko mute. nasin sewi la leko ale li walo loje.</p> <p>jan ilo li kama lukin e supa lape. supa li walo loje. len pi supa lape li walo loje.</p> <p>kin la, poki pi lape lawa li walo loje.</p> <p>jan ilo li awen e lawa ona lon poki pi walo loje, li awen e sijelo ona lon supa lape pi walo loje, li lon anpa len. a, len pi walo loje.</p> <p>…</p> <p>tenpo suno kama la, jan ilo li weka tan supa pi walo loje li tawa nasin anpa pi walo loje.</p> <p>ona li tawa tomo moku. selo pi tomo moku li walo loje. supa tomo kin li walo loje.</p> <p>supa suli li lon li ken e jan poka mute lon tenpo moku. supa ni li walo loje.</p> <p>supa monsi mute li lon poka pi supa suli. supa ni kin li walo loje.</p> <p>ilo moku en supa moku li lon supa suli li walo loje.</p> <p>jan ilo li kama lukin e jan tomo. jan tomo li lukin e ona li toki e ni:</p> <p>“a! kama pona. mute la mi pona e ilo sina. mi pini e ni lon tenpo poka.”</p> <p>jan ilo li pilin pona tan ni! jan tomo li awen toki:</p> <p>“tenpo ni la sina ken moku. mi jo e kala e pan. sina wile e seme?”</p> <p>jan ilo li pilin li toki e ni:</p> <p>“mi wile a e pan!”</p> <p>ni la, jan tomo li tawa poki moku lon sinpin tomo li open e ona. poki ni kin li walo loje.</p> <p>jan tomo li lukin e insa poki li kama jo e pan tan ona. pan, kin, li walo loje.</p> <p>jan tomo li pana e pan tawa supa lili pi walo loje, li pana e supa pi walo loje tawa jan ilo… lon supa suli pi walo loje.</p> <p>jan tomo li awen li moku pona e pan pi walo loje kepeken ilo moku pi walo loje.</p> <p>ona li pini la ona li weka tan supa pi walo loje li tawa tomo ilo.</p> <p>jan tomo li lon tomo ilo li toki e ni: “tawa pona!”</p> <p>jan ilo li kama lon ilo ona li tawa tomo ona. weka la ona li luka tawa jan tomo li toki e ni: “sina pona a!”</p> <hr> <p>tenpo kama weka la, jan sin li lon ilo wawa ona li tawa tan ni: ona li weka tan pali lon tenpo suli li kama sin tan tenpo lape.</p> <p>tenpo ni li pali ala li pona tawa ona, taso ona li wile kama sin lon tomo ona!</p> <p>taso, ona li kama kute e ijo nasa tan ilo ona. ilo ona li kalama suli sama ni: soweli suli ike li utala!</p> <p>kalama la, jan li tawa poka nasin li weka tan ilo li lukin e ni: sike wan pi ilo ona li kama pakala!</p> <p>ni li ike a. ona li ken ala awen tawa.</p> <p>ona li kama lukin e tomo mute lon poka. pilin ona la ona li ken toki tawa jan lon tomo. ken la, jan tomo li sona pona e ilo ona.</p> <p>jan ilo li kama lukin e tomo wan ni:</p> <p>ilo suno li lon li pana e suno pi walo loje lon kasi pi walo loje.</p> <p>…</p> <p>“tenpo ni la sina ken moku. mi jo e kala e pan. sina wile e seme?”</p> <p>jan ilo li pilin li toki e ni:</p> <p>“nnn, mi wile e pannn…”</p> <hr> <p>tenpo weka suuuuli la, jan li lon</p> <p>“tenpo ni la sina ken moku. mi jo e kala e pan. sina wile e seme?”</p> <p>jan ilo li pilin li toki e ni:</p> <p>“a! kala li pona tawa mi. mi wile e kala. sina pona.”</p> <hr> <hr> <hr> <p>mi toki mute, li toki suli a. sina kama sona e seme tan toki? sina sona e ni:</p> <p>jan tu wan la, jan tu li wile moku e pan, jan wan li wile moku e kala.</p> <hr> <p>A A A A A A A A</p> <p>MI MOKU E TENPO SINA LI MUSI ALA</p> </article> <footer> <p>Licensed under <a href=/LICENSE.txt>GPLv3</a>.</p> <p> Code on <a href=https://github.com/janKekanSan/jankekansan.github.io>my GitHub</a>. </p> </footer> <script src=/sptoggle.js></script> <script data-goatcounter=https://jankekansan.goatcounter.com/count async src=//gc.zgo.at/count.js></script> </body> </html> 