<!doctypehtml><html lang=en-US><meta charset=UTF-8><meta name=viewport content="width=device-width,height=device-height,user-scalable=yes,initial-scale=1"><meta name=date content=2023-10-03><meta property=og:title content="mun! - tomo pi walo loje"><meta property=og:type content=website><meta property=og:url content=https://mun.la/lipu/tomo-pi-walo-loje.md><meta property=og:image content=/avatar.jpg><meta property=og:locale content=en_US><meta property=og:site_name content=mun!><meta property=og:description content="Learn Toki Pona, because it's fun and free!"><title>mun! - tomo pi walo loje</title><link href=https://mun.la/ rel=canonical><link href=/style.css rel=stylesheet><link href=/favicon.ico rel=icon type=image/x-icon><header><img src=/avatar.jpg alt="jan Kekan San"><h2>jan Kekan San</h2><h3>tomo pi walo loje</h3></header><nav><a href=/ >Home</a> <a href=/lipu/ >Blog</a> <a href=/sona/ >Lessons</a> <a href=https://gregdan3.dev>Dev&nbsp;Work</a></nav><button type=button class=sptoggle onclick=toggle()>Toggle SP</button><article><p>toki a, jan ale o. mi jan Kekan San pi walo loje. mi wile musi.<p>ni li toki pona taso.<p>o kute pona e musi mi<hr><p>[on a road in a neighborhood]<p>tenpo la, jan li lon ilo suli li tawa tomo ona. ni li wile e tenpo suli la ona li lon nasin lon tenpo suli!<p>ona li lukin e tomo mute lon poka. tomo li kama li weka. ilo ona li wawa la ona li tawa wawa!<p>taso, pakala suli li kama a! jan li sona ala e tan, taso ilo ona li kama ken ala tawa. ona o awen.<p>jan awen li weka tan ilo li toki e ni: "a, pakala. ilo mi li pakala la mi ken ala tawa tomo mi! mi o seme?"<p>ona li lukin e tomo lon poka li sona e ni: ona li ken tawa tomo poka wan li ken toki tawa jan tomo.<p>ken la, jan tomo li ken pona e ilo ona!<p>ona li lukin e tomo mute lon poka li alasa sona e ni: ona o tawa tomo seme?<p>ona li kama lukin e tomo wan ken.<p>taso.<p>tomo ni li nasa. ona li nasa suli a!<p>ni li tan seme?<p>ni li tan ni: tomo li walo loje.<hr><p>[front of home view]<p>jan li lukin e tomo, li lukin e ni:<p>nasin lili li tawa sinpin tomo li walo loje.<p>kasi li lon poka nasin li walo loje.<p>sinpin tomo li lon pini nasin li walo loje.<p>poki lipu li lon poka sinpin... li walo loje!<hr><p>[front door closeup]<p>jan awen li tawa nasin lili pi walo loje, li kalama luka lon sinpin tomo pi walo loje.<p>ona li awen lon tenpo.<p>kama lili la, jan tomo li tawa sinpin pi walo loje li open e ona.<p>jan awen li lukin e jan tomo.<p>ona li jo e ilo lukin pi walo loje lon sinpin ona.<p>ona li jo e len wawa. len li tan tenpo suli musi, li walo loje lon sewi, lon anpa, lon noka!<p>ona li kama toki e ni:<p>"toki! kama pona tawa tomo mi. sina wile e seme"?<p>jan awen li kama toki tawa ona.<p>"a, toki. ilo mi li pakala, li lon poka pi tomo sina. mi ken ala tawa tomo mi. sina ken ala ken pona e ilo mi?"<p>jan tomo li toki e ni:<p>"mi ken! taso ni li wile e tenpo. mi pona e ilo sina la sina ken awen lon tomo mi. o kama!"<p>jan tomo li luka tawa insa tomo, li kama e jan awen.<hr><p>[indoor view, preferably of a couch and tv and stand]<p>jan awen li kama lon tomo li lukin e ijo mute lon tomo.<p>supa suli li lon poka pi ilo musi. jan mute li ken awen lon supa ni li ken lukin e musi lon ilo. supa li walo loje.<p>ilo musi li suli a li pana e sitelen li ken kalama wawa lon pana! selo ona li walo loje.<p>supa lili li lon insa pi ni tu li ken jo e poki telo e noka. ona kin li walo loje.<p>jan tomo li kama li toki e ni: "sewi tomo la sina ken lon supa. sina awen la mi pona e ilo sina. o lape pona a."<p>jan awen li tawa sewi tomo lon nasin sewi pi leko mute. nasin sewi la leko ale li walo loje.<hr><p>[bedroom]<p>jan awen li kama lon tomo sewi li lukin e supa lape. supa li walo loje. len pi supa lape li walo loje.<p>kin la, poki li lon supa li suwi tawa pilin li pona tawa lawa, li walo loje.<p>jan awen li awen e lawa ona lon poki pi walo loje, li awen e sijelo ona lon supa lape pi walo loje, li pilin pona lon anpa len pi walo loje.<p>...<hr><p>[daylight transition? or just stay in bedroom]<p>tenpo suno kama la, jan awen li weka tan supa pi walo loje li tawa nasin anpa pi walo loje.<hr><p>[kitchen]<p>ona li tawa tomo moku. selo pi tomo moku li walo loje. supa tomo kin li walo loje.<p>supa suli li lon li ken e jan poka mute lon tenpo moku. supa ni li walo loje.<p>supa monsi mute li lon poka pi supa suli. supa ni kin li walo loje.<p>ilo moku en supa moku li lon supa suli li walo loje.<p>jan awen li kama lukin e jan tomo. jan tomo li lukin e ona li toki e ni:<p>"a! kama pona. mute la mi pona e ilo sina. mi pini e ni lon tenpo poka."<p>jan awen li pilin pona tan ni! jan tomo li awen toki:<p>"tenpo ni la sina ken moku. mi jo e kala e pan. sina wile e seme?"<p>jan awen li pilin li toki e ni:<p>"mi wile a e pan!"<p>ni la, jan tomo li tawa poki moku lon sinpin tomo li open e ona. poki ni li walo loje.<p>jan tomo li lukin e insa poki li kama jo e pan tan ona. pan, kin, li walo loje.<p>jan tomo li pana e pan tawa supa lili pi walo loje, li pana e supa pi walo loje tawa jan awen...<p>jan tomo li awen li moku pona e pan pi walo loje kepeken ilo moku pi walo loje.<p>ona li pini la ona li weka tan supa pi walo loje li tawa tomo ilo.<hr><p>[garage]<p>jan awen kin li moku e pan ona tan supa pi walo loje, kepeken ilo moku pi walo loje.<p>tenpo lili poka la jan awen kin li tawa tomo ilo.<p>jan tomo li pona ale e ilo la ona li toki e ni tawa jan awen: "tawa pona!"<p>jan awen li kama lon ilo ona li tawa tomo ona. weka la ona li luka tawa jan tomo li toki e ni: "sina pona a!"<hr><p>[new house, outside, snowy road?]<p>tenpo kama weka la, ale li lete.<p>jan sin li lon ilo wawa li tawa tan ni: ona li weka tan pali lon tenpo suli li kama sin tan tenpo lape.<p>tenpo ni li pali ala li pona tawa ona, taso ona li wile kama sin lon tomo ona!<p>ona li wile lape lon supa lape ona.<p>taso, kalama nasa li kama tan ilo ona. ilo ona li kalama suli sama ni: soweli suli ike li utala e ilo!<p>jan li tawa poka nasin la ilo li pini. ona li ken ala open sin! pakala suli.<p>ona li lukin e tomo mute lon poka. ken la, jan li lon li ken pona e ilo ona.<p>jan awen li kama lukin e tomo ni:<hr><p>[home view]<p>nasin li lon li tawa sinpin tomo li walo loje<p>ilo lili li lon poka nasin li pana e suno pi walo loje lon nasin pi walo loje.<p>palisa suli li awen e sewi tomo li walo loje. sewi tomo kin li walo loje.<p>lupa lukin li lon sinpin tomo li lon sewi tomo kin li walo loje!<hr><p>[near door view]<p>jan awen li kama jo e poki ona tan ilo ona, li tawa tomo pi walo loje lon nasin pi walo loje, li kalama luka lon sinpin tomo.<p>tenpo la jan li kama li open e tomo pi walo loje!<p>jan awen li lukin e jan tomo.<p>jan tomo li jo e len seli pi tenpo lape. len li walo loje.<p>ona li jo e len suwi lon noka ona. len ni kin li walo loje.<p>ona li luka lili e lukin ona tan pilin lape la jan awen li lukin e ilo tenpo lili lon luka ona. ilo tenpo li walo loje.<p>jan tomo li lukin e jan awen lon poka pi tomo ona li toki e ni:<p>"a... toki! sina pini e lape mi, a a. taso, ale li pona. seme li lon?"<p>jan awen li kama toki tawa ona:<p>"toki toki. mi wile ala pini e lape sina. taso, mi wile e pona sina. ilo mi li pakala, li lon poka pi tomo sina li ken ala tawa. ni la mi ken ala tawa tomo mi. sina ken ala ken pona e ilo mi?"<p>jan tomo li awen lon tenpo lili li toki e ni:<p>"mi ken pona e ilo sina! taso, ni li wile e tenpo. o kama, sina o weka tan lete. o kama lon tomo."<p>jan tomo li luka tawa insa tomo, li kama e jan awen.<hr><p>[inside house view, with bookshelf, recliner, light, carpet]<p>jan awen li kama lon tomo li lukin e ijo mute lon tomo.<p>ona li lukin e supa pi lipu mute. sona mute li lon lipu. supa en lipu ale li walo loje.<p>kin la ona li lukin e supa monsi e ilo suno lon poka.<p>supa monsi li walo loje. ilo suno li walo loje, li pana e suno pi walo loje lon lipu.<p>jan awen li lukin e supa noka lon insa tomo. supa noka li suwi len tawa pilin li walo loje.<p>jan tomo li kama li toki e ni: "ni li tenpo pi pimeja suli la sina ken lape lon tomo. o tawa sewi, supa lape li lon. o lape pona. tenpo suno kama la mi pona e ilo sina."<p>jan awen li pilin pona, li toki e ni: "sina pona suli a." ni la, ona li tawa sewi tomo, lon nasin sewi pi walo loje.<hr><p>[move to bedroom]<p>ona li kama lon tomo la ona li lukin e supa lape. supa lape li walo loje, li jo e len pi walo loje kin.<p>sinpin tomo la lupa lukin li lon. ni la jan awen li lukin sin e ma lon poka tomo, e nasin pi walo loje, e kasi pi walo loje, e ilo ona.<p>jan awen li tawa mute lon tenpo suno ni la ona li wile lape a.<p>ona li kama lon supa pi walo loje, li lon anpa len pi walo loje, li lape lon tenpo suli.<p>suno li kama sin lon sewi la jan awen li weka tan lape.<p>ona li jaki lili tawa pilin li wile weka e jaki kepeken telo.<hr><p>[bathroom]<p>ona li tawa tomo poka li suno e tomo. suno li walo loje.<p>ona li weka e len ona li tawa poki telo pi walo loje.<p>ona li open e telo kepeken ilo pi walo loje lon sinpin poki.<p>telo li walo loje.<p>pini la ona li weka tan poki pi walo loje, li lukin e poki len.<p>poki len li walo loje lon sinpin, li walo loje lon insa, li jo e len mute.<p>len li weka e telo tan selo li walo loje.<p>jan awen li kama jo e len pi walo loje, li weka e telo pi walo loje, li kama jo e len ona tan poki ona.<p>ni la, ona li weka tan tomo lape, li tawa tomo anpa kepeken nasin pi walo loje.<hr><p>[kitchen]<p>tenpo sama la, jan tomo li tawa insa tomo li toki e ni:<p>"a, pona! sina lape ala. tenpo poka la mi pona ale e ilo sina. taso, mi pini ala la sina o awen lili."<p>jan awen li pilin pona suli tan ni. tenpo poka la ona li ken tawa tomo ona!<p>jan tomo li toki sin:<p>"tenpo ni la sina ken moku. mi jo e kala e pan. sina wile e seme?"<p>jan awen li pilin li toki e ni:<p>"n, mi wile e pan..."<p>jan tomo li tawa poki moku pi walo loje, li kama jo e ijo mute.<p>ona li pana e poki pan pi walo loje, e supa moku pi walo loje, e ilo moku pi walo loje tawa supa suli pi walo loje.<p>ni la jan tomo li toki e ni:<p>"mi wile pona e ilo sina la mi o tawa o ni lon tenpo ni. pakala la mi ken ala awen. taso, o moku pona! mi kama sin lon tenpo poka."<p>ni la, ona li kama jo e poki ilo pi walo loje tan supa noka pi walo loje, li weka tan tomo.<p>jan awen li open e poki pan pi walo loje. pan insa li walo loje.<p>ona li kama jo e lipu pan tu. ona li wile a e pan, taso ona li wile e pan seli!<p>ona li lukin e supa pali lon tomo, li alasa e ilo seli.<hr><p>[toaster]<p>ilo seli li lon li walo loje! lupa li lon ona la jan awen li pana e pan tawa insa ilo li anpa e nena ilo li awen.<p>ilo li pana sin e pan ona kepeken tenpo lili. pan li awen walo loje.<p>jan awen li moku pona e pan pi walo loje.<p>tenpo poka la, jan tomo li kama sin li toki e ni:<p>"mi pona ale e ilo sina! o tawa pona a!"<p>jan awen li pilin pona wawa a.<hr><p>[garage]<p>jan tomo li luka tawa nasin weka. ona tu li weka tan tomo li lukin e ilo.<p>ilo li pona la, jan awen li kama lon ilo, li luka a tawa jan tomo lon weka.<hr><p>[new house, darkness]<p>tenpo li kama li weka. jan sin li lon li tawa lon nasin kepeken ilo.<p>taso! tawa ona li pini lon tenpo poka tan ni:<p>ona li lukin pona ala. kiwen li lon nasin li pakala e sike pi ilo ona!<p>ni li ike a. ilo li ken ala tawa pona lon sike pakala!<p>ona li pini e tawa ilo lon poka nasin.<p>taso, ona li jo ala e sike ante la ona li ken ala pona e ilo.<p>pilin ona la ona li ken toki tawa jan lon tomo. ken la, jan li lon li ken pona e ilo ona.<p>ona li lukin e tomo mute lon poka li kama lukin e tomo ni:<p>nasin lili li lon li walo loje, li jo e kasi suwi mute lon poka. kasi kin li walo loje.<p>sinpin lili mute li selo e ma lon poka tomo, li walo loje.<p>ilo sike li lon sewi tomo li kute e wawa tan ilo weka. ona li walo loje.<p>supa awen en supa monsi li lon poka tomo, li walo loje.<hr><p>[front door]<p>jan awen li tawa sinpin tomo li kalama luka lon sinpin li awen.<p>tenpo li weka lili. jan awen li luka sin lon sinpin.<p>jan li kama li open e tomo li lukin e ona, li toki e ni:<p>"a! mi pakala. mi kepeken tenpo suli tan ni: mi weka tan tomo telo lon tenpo poka. seme li lon?"<p>jan awen li lukin e jan tomo e len ona. lukin la, ona li toki lon.<p>linja lawa ona li telo a, li walo loje. len ona li suli li weka e telo tan selo ona, li walo loje.<p>ona li jo e supa lili lon anpa noka, e linja lon supa. supa en linja li walo loje.<p>jan awen li kama toki tawa ona:<p>"sina pakala ala a! o sona e ni: tenpo poka la, sike pi ilo mi li kama pakala. mi jo ala e sike ante la mi ken ala pona e ilo li ken ala tawa tomo mi. sina ken ala ken pona e sike mi?"<p>jan tomo li pilin insa li toki e ni:<p>"mi ken pona e ona! ni li wile e tenpo lili, taso mi jo ala e ko tawa ni. mi o tawa tomo esun o kama jo e ni. mi ni lon open pi tenpo suno kama. o kama lon tomo!"<p>jan tomo li luka tawa insa tomo la jan awen li kama.<hr><p>[inside, board games, party]<p>ona li lukin e ijo mute lon tomo.<p>lukin la jan mute li lon tomo li musi wawa lon tenpo poka!<p>poki moku li lon supa suli li walo loje.<p>musi supa li lon supa noka li walo loje.<p>lukin la jan mute li musi- ilo lili mute en lipu mani mute li lon poka li walo loje.<p>sike kon li lon li walo loje. linja li awen e ona lon supa li walo loje.<p>jan tomo li toki sin:<p>"sina o awen tan pakala ilo la, sina ken awen lon tomo mi. sewi tomo la, supa lape li lon. sina ken kepeken ni!"<hr><p>[stairs]<p>jan tomo li luka tawa sewi tomo, tawa nasin sewi- selo nasin en leko ale nasin li walo loje.<p>jan awen li pilin pona a, li toki e ni tawa jan tomo: "sina pona sewi!"<p>ni la, jan awen li tawa tomo sewi kepeken nasin sewi pi walo loje.<hr><p>[bedroom]<p>ona li kama lon tomo sewi la, ona li lukin e supa lape pi walo loje, e supa pi ilo suno poka. ona kin li walo loje.<p>wawa la ona li wile e lape.<p>ni la, ona li weka e len, li pana e len tawa supa poka pi walo loje.<p>ona li kama lon supa lape pi walo loje, li pana e len pi walo loje lon sewi ona, li pini e suno pi walo loje, li lape lon tenpo suli.<hr><p>[daylight transition]<p>suno suli li kama lon sewi li utala e lukin pi jan awen la ona li weka tan lape.<p>ona li kama jo e len ona tan supa pi walo loje, li tawa tomo anpa kepeken nasin pi walo loje.<hr><p>[front room area]<p>jan tomo li kama tan lupa open lon tenpo ni, li jo e poki pi walo loje.<p>ona li lukin e jan awen li toki e ni:<p>"a! kama pona tan lape! mi kama sin tan tomo esun, li jo e ko wile e ilo wile. ni la mi ken pona e ilo sina."<p>jan awen li pilin wawa a tan ni!<p>jan tomo li toki sin:<p>"mi o pona e ilo sina lon tenpo poka. taso, sina ken awen li ken moku. mi jo e kala e pan. sina wile e seme?"<p>jan awen li pilin lon tenpo suli. ona li sona ala e wile. ona li alasa e pilin, li awen, li kama sona e wile.<p>ona li toki e ni:<p>"kala li pona tawa mi. mi wile e kala. sina pona."<p>ni la, jan tomo li pana e poki ona pi walo loje tawa supa pi walo loje, li tawa poki lete pi walo loje lon tomo moku pi walo loje.<hr><p>[kitchen, fridge]<p>ona li kama jo e kala pi walo loje tan poki lete pi walo loje, li pana e ona tawa ilo seli pi walo loje, li open e seli.<p>tenpo lili la, kala li seli pona li awen walo loje.<p>jan tomo li pana e kala tawa supa moku pi walo loje, li pana e ni tawa jan awen, li toki e ni:<p>"o moku pona!"<p>ni la, ona li kama jo e poki ona pi walo loje, li weka tan tomo pi walo loje.<p>jan awen li lukin e kala pi walo loje, li kama sona e ni: ona li jo ala e ilo moku!<p>ona li alasa e ilo moku lon tomo. poki mute li lon li walo loje.<p>jan awen li open e ona ale, li kama lukin e poki pi ilo moku.<p>ilo moku mute li lon insa, li walo loje!<p>jan awen li kama jo e ona wan, li tawa moku ona, li moku e kala pi walo loje.<p>ona li pona mute a!<p>tenpo lili la, jan tomo li kama sin li toki e ni:<p>"mi pona a e ilo sina! ni la, sina ken tawa tomo sina."<p>jan awen li pilin pona la, ona li jo luka e jan tomo! ona tu li pilin musi mute tan ni.<p>ni la, jan awen li weka tan tomo pi walo loje, li kama lon ilo ona, li tawa tomo ona.<hr><p>[indoor in a recliner?]<p>ni la, toki mi li pini. mi toki mute a.<p>ken la, sina wile sona e ni: sina kama sona e seme tan toki mi?<p>sina kama sona e ni:<p>jan tu wan la, jan tu li wile moku e pan, jan wan li wile moku e kala.<hr><p>A A A A A A A A<p>MI MOKU E TENPO SINA LI MUSI ALA</article><footer><h2 class=tokipona>o toki tawa mi</h2><p><a href=https://youtube.com/@gregdan3d><img src=/buttons/youtube.gif alt="@gregdan3d on YouTube"> </a><a href=https://github.com/gregdan3><img src=/buttons/github.gif alt="@gregdan3 on GitHub"> </a><a href=https://discord.com/users/497549183847497739><img src=/buttons/discord.gif alt="@gregdan3 on Discord"> </a><a href=https://gregdan3.t.me/ ><img src=/buttons/telegram.gif alt="@gregdan3 on Telegram"></a><p>Generated by my <a href=https://github.com/gregdan3/SWGIG>Static Website Generator I Guess</a>. Code on <a href=https://github.com/janKekanSan/jankekansan.github.io>my GitHub</a>.</footer><script src=/sptoggle.js></script><script data-goatcounter=https://jankekansan.goatcounter.com/count async src=//gc.zgo.at/count.js></script>
