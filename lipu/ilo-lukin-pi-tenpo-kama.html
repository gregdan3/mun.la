<!doctypehtml><html lang=en-US><meta charset=UTF-8><meta name=viewport content="width=device-width,height=device-height,user-scalable=yes,initial-scale=1"><meta name=date content=2023-06-03><meta property=og:title content="mun! - ilo lukin pi tenpo kama"><meta property=og:type content=website><meta property=og:url content=https://mun.la/lipu/ilo-lukin-pi-tenpo-kama.md><meta property=og:image content=/avatar.jpg><meta property=og:locale content=en_US><meta property=og:site_name content=mun!><meta property=og:description content="Learn Toki Pona, because it's fun and free!"><title>mun! - ilo lukin pi tenpo kama</title><link href=https://mun.la/ rel=canonical><link href=/style.css rel=stylesheet><link href=/favicon.ico rel=icon type=image/x-icon><header><img src=/avatar.jpg alt="jan Kekan San"><h2>jan Kekan San</h2><h3>ilo lukin pi tenpo kama</h3></header><nav><a href=/ >Home</a> <a href=/lipu/ >Blog</a> <a href=/sona/ >Lessons</a> <a href=https://gregdan3.dev>Dev&nbsp;Work</a></nav><button type=button class=sptoggle onclick=toggle()>Toggle SP</button><article><div class=tokipona><center><h1 id=mi-alasa-pona-e-mi-kepeken-ilo-lukin>mi alasa pona e mi kepeken ilo lukin!</h1><h1 id=section>‚úçÔ∏è‚≠êüëâ</h1></center><hr><p>tenpo mun tu pini la mi tawa tomo pi pona sijelo li tawa insa pi ilo lukin wawa.<p>sina lon kulupu lon tenpo ni la sina sona e ni!<hr><p>sina sona e ni kin:<p>jan sona li toki e ni: <strong>tan pakala li lon seme? mi sona ala</strong><p>taso mi awen pilin ike la mi o seme?<hr><p>ken suli la mi moli.<hr><p>ala a! mi ken moli ala.<p>mi esun e ilo lukin wawa!<p>mi kepeken ona la, palisa anpa pi lawa mi li ken lon pona li ken kama pona!<hr><p>mi esun e ilo ni! o lukin e nasa ona!<p>sewi ona li suli nasa.<p>ona li jo e kiwen lukin tu!<p>lukin mi li pakala la ilo mi li jo e kiwen tu wan<hr><p>kiwen lukin wan li pimeja.<p>ona lili li pona e lukin mi<p>ona poka li pana e ijo pi ilo mi!<hr><p>mi wile pana e kiwen pi lukin pona tawa ona la...<p>mi o pali wawa.<p>mi o pana e palisa tu tu pi lili wawa.<p>o lukin e lili ona!<hr><center><h1 id=taso-ilo-ni-li-pona-seme>taso ilo ni li pona seme?</h1></center><hr><p>ilo ni li pona a!<p>ona li pana pona e sitelen la mi ken sona lukin e sitelen.<p>sitelen toki kin li pona tawa lukin!<hr><p>mi tawa e lawa mi la ijo tu li ken:<p>sitelen li ken awen lon insa pi lukin mi.<p>sitelen li ken awen sama. ni la mi o tawa sin e lawa mi tawa sitelen.<hr><p>ni tu li pona<p>taso mi awen e sitelen lon insa lukin tan ni:<p>mi ken tawa ale e lawa mi li awen ken lukin e sitelen.<hr><p>mi lon tomo mi la mi pana e linja ilo tawa ilo suli mi.<p>ni li pana e sitelen ilo tawa lukin mi.<p>ni la mi ken lukin e ilo lon pali mi!<p>o sona: ni li sitelen mi ala li sama pali mi<hr><center><h1 id=taso-ilo-li-ike-seme>taso ilo li ike seme?</h1></center><hr><p>lon la ilo ni li pona ale ala. ona li ken ike.<p>mi kepeken ona lon ilo toki mi la ilo toki li kama seli ike a!<hr><p>mi kepeken ona lon tawa noka la mi ken ala lukin pona e sitelen.<p>suno sewi li wawa la ona li weka e suno ilo!<p>ni li sama ilo ni: ona li pana e suno ona tawa lipu walo.<hr><p>ken la o kepeken ala ilo lon tawa noka.<hr><p>pini la ilo ni li pona tawa mi, tawa lawa mi!<p>taso, tenpo ni la mani ona li suli ike.<p>sina ken la o esun lon tenpo kama ni:<p>mani ilo li kama lili<hr><center><h1 id=toki-li-pini>toki li pini!</h1><h1 id=section-1>‚úçÔ∏è‚≠êüëâ</h1></center></div></article><footer><h2 class=tokipona>o toki tawa mi</h2><p><a href=https://youtube.com/@gregdan3d><img src=/buttons/youtube.gif alt="@gregdan3d on YouTube"> </a><a href=https://github.com/gregdan3><img src=/buttons/github.gif alt="@gregdan3 on GitHub"> </a><a href=https://discord.com/users/497549183847497739><img src=/buttons/discord.gif alt="@gregdan3 on Discord"> </a><a href=https://gregdan3.t.me/ ><img src=/buttons/telegram.gif alt="@gregdan3 on Telegram"></a><p>Generated by my <a href=https://github.com/gregdan3/SWGIG>Static Website Generator I Guess</a>. Code on <a href=https://github.com/janKekanSan/jankekansan.github.io>my GitHub</a>.</footer><script src=/sptoggle.js></script><script data-goatcounter=https://jankekansan.goatcounter.com/count async src=//gc.zgo.at/count.js></script>
