<!DOCTYPE HTML><html lang=en-US><head><meta charset=UTF-8><meta name=viewport content="width=device-width,height=device-height,user-scalable=yes,initial-scale=1"><meta name=date content=2023-06-03><meta property=og:title content="mun! - ilo lukin pi tenpo kama"><meta property=og:type content=website><meta property=og:url content=https://mun.la/lipu/ilo-lukin-pi-tenpo-kama.html><meta property=og:image content=/avatar.gif><meta property=og:locale content=en_US><meta property=og:site_name content=mun!><meta property=og:description content="Learn Toki Pona, because it's fun and free!"><title>mun! - ilo lukin pi tenpo kama</title><link href=https://mun.la/lipu/ilo-lukin-pi-tenpo-kama.html rel=canonical><link href=/style.css rel=stylesheet><link href=/favicon.ico rel=icon type=image/x-icon></head><div class=body><div class=-header><img src=/avatar.gif alt="jan Kekan San"><h2>jan&nbsp;Kekan&nbsp;San</h2><h3>ilo lukin pi tenpo kama</h3></div><p class=nav><a href=/ ><img src=/buttons/home_s.gif alt=Home class=button> </a><a href=/lipu/ ><img src=/buttons/blog_s.gif alt=Blog class=button> </a><a href=/sona/ ><img src=/buttons/lessons_s.gif alt=Lessons class=button> </a><a href=https://gregdan3.dev><img src=/buttons/code_s.gif alt=Code class=button> </a><input type=button id=sptoggle onclick=toggle() value=Toggle></p><div class=article><div class=tokipona><center><h1 id=mi-alasa-pona-e-mi-kepeken-ilo-lukin>mi alasa pona e mi kepeken ilo lukin!</h1><h1 id=section>‚úçÔ∏è‚≠êüëâ</h1></center><hr><p>tenpo mun tu pini la mi tawa tomo pi pona sijelo li tawa insa pi ilo lukin wawa.</p><p>sina lon kulupu lon tenpo ni la sina sona e ni!</p><hr><p>sina sona e ni kin:</p><p>jan sona li toki e ni: <strong>tan pakala li lon seme? mi sona ala</strong></p><p>taso mi awen pilin ike la mi o seme?</p><hr><p>ken suli la mi moli.</p><hr><p>ala a! mi ken moli ala.</p><p>mi esun e ilo lukin wawa!</p><p>mi kepeken ona la, palisa anpa pi lawa mi li ken lon pona li ken kama pona!</p><hr><p>mi esun e ilo ni! o lukin e nasa ona!</p><p>sewi ona li suli nasa.</p><p>ona li jo e kiwen lukin tu!</p><p>lukin mi li pakala la ilo mi li jo e kiwen tu wan</p><hr><p>kiwen lukin wan li pimeja.</p><p>ona lili li pona e lukin mi</p><p>ona poka li pana e ijo pi ilo mi!</p><hr><p>mi wile pana e kiwen pi lukin pona tawa ona la...</p><p>mi o pali wawa.</p><p>mi o pana e palisa tu tu pi lili wawa.</p><p>o lukin e lili ona!</p><hr><center><h1 id=taso-ilo-ni-li-pona-seme>taso ilo ni li pona seme?</h1></center><hr><p>ilo ni li pona a!</p><p>ona li pana pona e sitelen la mi ken sona lukin e sitelen.</p><p>sitelen toki kin li pona tawa lukin!</p><hr><p>mi tawa e lawa mi la ijo tu li ken:</p><p>sitelen li ken awen lon insa pi lukin mi.</p><p>sitelen li ken awen sama. ni la mi o tawa sin e lawa mi tawa sitelen.</p><hr><p>ni tu li pona</p><p>taso mi awen e sitelen lon insa lukin tan ni:</p><p>mi ken tawa ale e lawa mi li awen ken lukin e sitelen.</p><hr><p>mi lon tomo mi la mi pana e linja ilo tawa ilo suli mi.</p><p>ni li pana e sitelen ilo tawa lukin mi.</p><p>ni la mi ken lukin e ilo lon pali mi!</p><p>o sona: ni li sitelen mi ala li sama pali mi</p><hr><center><h1 id=taso-ilo-li-ike-seme>taso ilo li ike seme?</h1></center><hr><p>lon la ilo ni li pona ale ala. ona li ken ike.</p><p>mi kepeken ona lon ilo toki mi la ilo toki li kama seli ike a!</p><hr><p>mi kepeken ona lon tawa noka la mi ken ala lukin pona e sitelen.</p><p>suno sewi li wawa la ona li weka e suno ilo!</p><p>ni li sama ilo ni: ona li pana e suno ona tawa lipu walo.</p><hr><p>ken la o kepeken ala ilo lon tawa noka.</p><hr><p>pini la ilo ni li pona tawa mi, tawa lawa mi!</p><p>taso, tenpo ni la mani ona li suli ike.</p><p>sina ken la o esun lon tenpo kama ni:</p><p>mani ilo li kama lili</p><hr><center><h1 id=toki-li-pini>toki li pini!</h1><h1 id=section-1>‚úçÔ∏è‚≠êüëâ</h1></center></div></div><div class=footer><h1 class=tp>o toki tawa mi</h1><p><a href=https://youtube.com/@gregdan3d><img src=/buttons/youtube_s.gif alt="@gregdan3d on YouTube"class=button> </a><a href=https://github.com/gregdan3><img src=/buttons/github_s.gif alt="@gregdan3 on GitHub"class=button> </a><a href=https://discord.com/users/497549183847497739><img src=/buttons/discord_s.gif alt="@gregdan3 on Discord"class=button> </a><a href=https://gregdan3.t.me/ ><img src=/buttons/telegram_s.gif alt="@gregdan3 on Telegram"class=button></a></p></div><script src=/sptoggle.js></script><script data-goatcounter=https://jankekansan.goatcounter.com/count async src=//gc.zgo.at/count.js></script></div></html>
