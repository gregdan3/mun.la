<!DOCTYPE HTML><html lang=en-US><head><meta charset=UTF-8><meta name=viewport content="width=device-width,height=device-height,user-scalable=yes,initial-scale=1"><meta name=date content=2022-09-18><meta property=og:title content="mun! - o toki ala e lawa"><meta property=og:type content=website><meta property=og:url content=https://mun.la/lipu/musi-lawa.md><meta property=og:image content=/avatar.gif><meta property=og:locale content=en_US><meta property=og:site_name content=mun!><meta property=og:description content="Learn Toki Pona, because it's fun and free!"><title>mun! - o toki ala e lawa</title><link href=https://mun.la/lipu/musi-lawa.md rel=canonical><link href=/style.css rel=stylesheet><link href=/favicon.ico rel=icon type=image/x-icon></head><div class=body><div class=-header><img src=/avatar.gif alt="jan Kekan San"><h2>jan&nbsp;Kekan&nbsp;San</h2><h3>o toki ala e lawa</h3></div><p class=nav><a href=/ ><img src=/buttons/home_s.gif alt=Home class=button> </a><a href=/lipu/ ><img src=/buttons/blog_s.gif alt=Blog class=button> </a><a href=/sona/ ><img src=/buttons/lessons_s.gif alt=Lessons class=button> </a><a href=https://gregdan3.dev><img src=/buttons/code_s.gif alt=Code class=button> </a><input type=button id=sptoggle onclick=toggle() value=Toggle></p><div class=article><p><span class=tokipona>musi lipu ni li nanpa wan tawa mi la mi toki pona e lawa ona</span></p><div class=tokipona><p>musi ni la sina ken ala toki e lawa. taso lipu ni li pana e sona lawa tan ni: mi tu li lon ala poka la sina ken ala musi!</p><p>taso, sina ken pana e musi ni tawa jan poka sina, a a a</p><hr><ul><li><a href=#ijo-jo>ijo jo</a></li><li><a href=#lawa>lawa</a><ul><li><a href=#tawa-open>tawa open</a></li><li><a href=#tawa-jan-ale>tawa jan ale</a></li><li><a href=#tawa-jan-pana>tawa jan pana</a></li><li><a href=#tawa-nanpa-lipu>tawa nanpa lipu</a></li><li><a href=#tawa-kulupu-lipu>tawa kulupu lipu</a></li><li><a href=#tawa-pini>tawa pini</a></li><li><a href=#ijo-tan-lawa>ijo tan lawa</a></li></ul></li></ul><hr><h1 id=ijo-jo>ijo jo</h1><ul><li>o jo e lipu mute mute luka luka tu.</li><li>kule lipu tu li ni:<ul><li>üü• loje</li><li>‚¨õ pimeja</li></ul></li><li>kulupu lipu tu tu li ni:<ul><li>‚ô•Ô∏è pilin</li><li>‚ô†Ô∏è ilo</li><li>‚ô¶Ô∏è kiwen</li><li>‚ô£Ô∏è kasi</li></ul></li><li>nanpa lipu luka luka tu wan li ni:<ul><li>A - ken</li><li>2 - tu</li><li>3 - tu wan</li><li>4 - tu tu</li><li>5 - luka</li><li>6 - luka wan</li><li>7 - luka tu</li><li>8 - luka tu wan</li><li>9 - luka tu tu</li><li>10 - luka luka</li><li>J - jan</li><li>Q - meli</li><li>K - mije</li></ul></li></ul><details class=details><summary class=summary>nimi ni li pona ala tawa sina la o lukin</summary><p>kulupu pilin la nimi insa en nimi olin li ken pona</p><p>kulupu kiwen la nimi mani li ken pona</p><p>kulupu kasi la nimi ona li tan ni: sitelen li kasi tawa lukin</p><hr><p>nanpa ken la nimi wan en nimi open li ken pona. nimi ona li tan ni: lipu ni li ken lili li ken suli lon musi ante.</p><p>nanpa jan la nimi pali li ken pona</p><p>nanpa meli la mute li ken a! sina ante e nanpa meli la o ante kin e nanpa mije</p><p>nanpa mije li ken nanpa moli tan ni: sitelen ona li moli! o lukin e lawa ona...</p><hr><p>lawa la mi toki e nimi pana taso. sina ante la o ante e lawa kin!</p></details><h1 id=lawa>lawa</h1><ul><li><strong>jan li pakala la o pana e lipu tawa ona o toki e pakala ona.</strong></li><li>lawa li toki ala e toki pakala la o toki pona e lawa ona lon ni: "o ni: ..."</li></ul><h3 id=tawa-open>tawa open</h3><ul><li>jan lawa o pana e lipu tu tu tu wan tawa jan ale.<ul><li>lipu pi awen lon li kama kulupu lipu li tawa jan ale.</li></ul></li><li>open la jan lawa o pana e lipu tan kulupu lipu tawa kulupu sin.<ul><li>kulupu ni li kulupu lawa.</li><li>jan lawa li <strong>ken ala</strong> pana e lipu open tan lipu ona. taso la lipu open o tan kulupu lipu.</li></ul></li><li>jan lawa li pana e lipu open la ona o toki e ni: "musi o open"</li><li>jan lawa li open e musi la ona o kama <a href=#tawa-jan-pana>jan pana</a></li><li>jan nanpa kama la o tawa poka ni: jan lawa la luka ona pi wawa ala li poka seme?</li></ul><h3 id=tawa-jan-ale>tawa jan ale</h3><ul><li>jan ale o pilin ala e lipu <strong>ona</strong> lon tenpo pi musi ala.<ul><li>jan li pilin e lipu ona lon tenpo pi musi ala la o pana e lipu o toki e ni: "pilin"</li><li>o lukin e <a href=#tawa-open>tawa open</a>: musi li open ala la ni li tenpo pi musi ala!</li></ul></li><li>jan ale o toki ala lon tenpo musi<ul><li>jan li toki la o pana e lipu o toki e ni: "toki"</li><li>jan li ken toki lon tenpo pi musi ala.</li></ul></li><li>tenpo ale la jan ale li ken toki e ni: "tenpo o toki".<ul><li>tenpo toki la jan ale li ken toki</li><li>tenpo toki li tenpo pi musi ala. ni la jan ale o jo ala e lipu ona!</li><li>jan ale li ken pini e tenpo toki kepeken toki ni: "tenpo o musi."</li></ul></li><li>jan ale li ken pana e lipu tan pakala tawa jan pakala.</li><li>jan li pakala mute lon tenpo wan la ona o pana e lipu tan pakala <strong>ale</strong>!</li></ul><h3 id=tawa-jan-pana>tawa jan pana</h3><ul><li>jan pana o pana e lipu tawa kulupu lawa.</li><li>jan pana taso li ken pana e lipu.<ul><li>jan ante li pana e lipu la ona o kama jo e lipu ona. o pana e lipu tawa ona o toki e ni: "sina jan pana ala"</li></ul></li><li>jan pana o pana e lipu pi kulupu sama anu lipu pi nanpa sama.<ul><li>ona li pana e lipu ike la o pana e lipu tawa ona o toki e ni: "kulupu o pona"</li><li>ona li pana ike la ona o pana pona!</li></ul></li><li>ona li ken kama jo e lipu tan kulupu lipu.<ul><li>ni la jana kama o musi.</li><li>ona li ken pana e lipu jo lon tenpo jo</li></ul></li><li>ona li pana e lipu la ona li ken toki e lawa lipu taso.<ul><li>lawa toki la ona li toki ala la o pana e lipu tan toki ala!</li></ul></li></ul><h3 id=tawa-nanpa-lipu>tawa nanpa lipu</h3><ul><li>nanpa ken la jan kama o pana ala e lipu. jan kama nanpa tu o kama jan pana o pana.</li><li>nanpa tu la jan pana o toki e ni: "sewi li lon." ona o pana e lipu sin kin<ul><li>ona li pana sin ala la o toki e ni: "sina pana sin ala"</li><li>pakala tu li ken: ona li ken toki ala li ken pana ala e lipu nanpa tu!</li></ul></li><li>nanpa luka wan la jan pana o toki e ni: "o pona tawa kule."</li><li>nanpa meli la jan pana o toki e ni: "o pona tawa meli."</li><li>nanpa mije la jan pana o toki e ni: "o pona tawa mije."</li></ul><h3 id=tawa-kulupu-lipu>tawa kulupu lipu</h3><p>jan li pana e lipu pi kulupu ike la o toki e ni: "o pana e lipu pona"</p><ul><li>kulupu ilo la o toki e kulupu e nanpa. toki ken li ni:<ul><li>"ilo nanpa tu tu."</li><li>"ilo nanpa meli."</li><li>"ilo nanpa mije."</li><li>"ilo nanpa ken."</li></ul></li></ul><h3 id=tawa-pini>tawa pini</h3><ul><li>jan pana li jo e lipu wan taso la ona o toki e ni: "mi wan".<ul><li>o ni lon tenpo pana!</li></ul></li><li>jan pana li pana e lipu ona nanpa pini la ona o toki e ni: "musi o pini."</li><li>jan pini li ken pana e lawa sin!<ul><li>lawa sin li ken ale!</li></ul></li><li>tenpo suno li pini la lawa sin ale o weka.</li></ul><h3 id=ijo-tan-lawa>ijo tan lawa</h3><p>jan li ken pilin e lipu pi jan ante lon tenpo pi musi ala</p><p>toki pakala mute li ken. o lukin:</p><ul><li>"o ni: ilo nanpa meli. o pona tawa meli."<ul><li>jan pana li pana e lipu nanpa meli pi kulupu ilo.</li></ul></li><li>"o ni: ilo nanpa luka wan. o pona tawa kule."<ul><li>jan pana li pana e lipu nanpa luka wan pi kulupu ilo.</li></ul></li><li>"o ni: sewi li lon. sina pana sin ala. toki."<ul><li>jan pana li pana e lipu nanpa tu, li toki pakala, li pana ala e lipu wan taso.</li><li>ona li kama jo e lipu tu wan!</li></ul></li><li>"o ni: mi wan."<ul><li>jan pana li toki ala e ni</li></ul></li><li>"o ni: musi o pini."<ul><li>jan pana li toki ala e ni</li></ul></li><li>"pilin."<ul><li>jan li pilin e lipu ona lon tenpo pi musi ala</li></ul></li><li>"toki"<ul><li>jan li toki lon tenpo musi</li></ul></li><li>"kulupu o pona"<ul><li>jan li pana e lipu ike. kulupu ona en nanpa ona li ike la ona o pana e lipu pona!</li></ul></li></ul></div></div><div class=footer><h2 class=tokipona>o toki tawa mi</h2><p><a href=https://youtube.com/@gregdan3d><img src=/buttons/youtube_s.gif alt="@gregdan3d on YouTube"class=social> </a><a href=https://github.com/gregdan3><img src=/buttons/github.gif alt="@gregdan3 on GitHub"class=social> </a><a href=https://discord.com/users/497549183847497739><img src=/buttons/discord_s.gif alt="@gregdan3 on Discord"class=social> </a><a href=https://gregdan3.t.me/ ><img src=/buttons/telegram_s.gif alt="@gregdan3 on Telegram"class=social></a></p><p>Generated by my <a href=https://github.com/gregdan3/SWGIG>Static Website Generator I Guess</a>. Code on <a href=https://github.com/janKekanSan/jankekansan.github.io>my GitHub</a>.</p></div><script src=/sptoggle.js></script><script data-goatcounter=https://jankekansan.goatcounter.com/count async src=//gc.zgo.at/count.js></script></div></html>
