<!DOCTYPE HTML><html lang=en-US><head><meta charset=UTF-8><meta name=viewport content="width=device-width,height=device-height,user-scalable=yes,initial-scale=1"><meta name=date content=2024-10-13><meta property=og:title content="mun! - pakala pi ike wawa"><meta property=og:type content=website><meta property=og:url content=https://mun.la/lipu/pakala-pi-ike-wawa.html><meta property=og:image content=/avatar.gif><meta property=og:locale content=en_US><meta property=og:site_name content=mun!><meta property=og:description content="Learn Toki Pona, because it's fun and free!"><title>mun! - pakala pi ike wawa</title><link href=https://mun.la/lipu/pakala-pi-ike-wawa.html rel=canonical><link href=/style.css rel=stylesheet><link href=/favicon.ico rel=icon type=image/x-icon></head><div class=body><div class=-header><img src=/avatar.gif alt="jan Kekan San"><h2>jan&nbsp;Kekan&nbsp;San</h2><h3>pakala pi ike wawa</h3></div><p class=nav><a href=/ ><img src=/buttons/home_s.gif alt=Home class=button> </a><a href=/lipu/ ><img src=/buttons/blog_s.gif alt=Blog class=button> </a><a href=/sona/ ><img src=/buttons/lessons_s.gif alt=Lessons class=button> </a><a href=https://gregdan3.dev><img src=/buttons/code_s.gif alt=Code class=button> </a><input type=button id=sptoggle onclick=toggle() value=Toggle></p><div class=article><div class=tp><p>jan [jo: nasa] [sama. weka. nasin] li awen. ilo suno li pini li open sin lon sewi tomo.</p><p>monsuta li lon tomo. jan [jo: nasa] li lukin ala e ona, taso ona li pilin e kama monsuta lon tenpo suli.</p><p>ona li toki e kama monsuta tawa jan lawa [kon. seli. n] lon tenpo mute, taso jan [kon. seli. n] li kute ala la tenpo pi ken pali li weka. n, tenpo ni la tenpo ken li weka.</p><p>jan [jo: nasa] li lon kulupu utala lon ma mun lon tenpo sike luka luka tu tu. ona li lili la, ona li lukin e ilo pi tawa mun li toki e ni tawa mama ona: "mi wile lon ilo, mama o!"</p><p>mama ona li toki e ni: "ala! monsuta li moli e sina!"</p><p>tenpo pini la jan [jo: nasa] li pilin sama mama ona. ona li kama suli la pilin ni li weka. taso, tenpo ni la jan [jo: nasa] li sona e ni: monsuta li kama lon tomo.</p><p>jan [jo: nasa] li kute e ilo toki.</p><p>"ni li jan [kon. seli. n]! sina o utala e monsuta!"</p><p>ni la jan [jo: nasa] li kama jo e ilo utala pi wawa suno li pakala wawa e sinpin.</p><p>monsuta mute li lukin e ona li toki e ni: "ona li kama moli e mi ale!"</p><p>monsuta sewi pi wawa ilo li toki e ni: "mi utala pana e ona."</p><p>ni la monsuta li pana utala e ilo pakala wawa. jan [jo: nasa] li wawa suno e monsuta li alasa moli e ona. taso, sewi tomo li kama anpa la ona tu li kama ken ala moli e ona ante.</p><p>jan [jo: nasa] li toki wawa e ni: "ala! mi o moli e monsuta!"</p><p>taso, toki ni li kama tan ilo toki: "ala a, jan [jo: nasa] o. sina monsuta."</p><p>ni la jan [jo: nasa] li monsuta.</p></div></div><div class=footer><h1 class=tp>o toki tawa mi</h1><p><a href=https://youtube.com/@gregdan3d><img src=/buttons/youtube_s.gif alt="@gregdan3d on YouTube"class=button> </a><a href=https://github.com/gregdan3><img src=/buttons/github_s.gif alt="@gregdan3 on GitHub"class=button> </a><a href=https://discord.com/users/497549183847497739><img src=/buttons/discord_s.gif alt="@gregdan3 on Discord"class=button> </a><a href=https://gregdan3.t.me/ ><img src=/buttons/telegram_s.gif alt="@gregdan3 on Telegram"class=button></a></p></div><script src=/sptoggle.js></script><script data-goatcounter=https://jankekansan.goatcounter.com/count async src=//gc.zgo.at/count.js></script></div></html>
