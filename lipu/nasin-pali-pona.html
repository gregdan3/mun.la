<!doctypehtml><html lang=en-US><meta charset=UTF-8><meta name=viewport content="width=device-width,height=device-height,user-scalable=yes,initial-scale=1"><meta name=date content=2023-04-14><meta property=og:title content="mun! - pali la o weka tan kulupu"><meta property=og:type content=website><meta property=og:url content=https://mun.la/lipu/nasin-pali-pona.md><meta property=og:image content=/avatar.jpg><meta property=og:locale content=en_US><meta property=og:site_name content=mun!><meta property=og:description content="Learn Toki Pona, because it's fun and free!"><title>mun! - pali la o weka tan kulupu</title><link href=https://mun.la/ rel=canonical><link href=/style.css rel=stylesheet><link href=/favicon.ico rel=icon type=image/x-icon><header><a href=/ style=border-bottom:none><img src=/avatar.jpg alt="jan Kekan San"></a><h2><a href=/ >jan Kekan San</a></h2><h3>pali la o weka tan kulupu</h3></header><nav><a href=/ >Home</a> <a href=/lipu/ >Blog</a> <a href=/sona/ >Lessons</a> <a href=https://gregdan3.dev>Dev Work</a></nav><button type=button class=sptoggle onclick=toggle()>Toggle SP</button><article><p><span class=tokipona>mi pana e ni tawa <a href=https://liputenpo.org/ >lipu tenpo</a>. ni li nasin pali mi li ken pona e pali sina.</span><div class=tokipona><p>tenpo mute la sina wile pali.<p>ken la sina wile pali e lipu.<p>ken la sina wile pali e ilo.<p>ijo ante mute li ken.<p>taso, sina ken ala pali pona. sina ken ala lon e ijo. ni li tan seme?<p>tenpo mute la, ni li tan kulupu. tenpo mute la, ni li tan lipu. tenpo mute la, sina lukin e ijo pi pali ala.<p>sina alasa pali la sina kama lukin e kulupu e toki. sina wile toki lon kulupu. jan kulupu li wile toki tawa sina. jan kulupu li wile e sina lon kulupu. sina ken ala pali lon kulupu.<p>sina alasa pali la sina kama lukin e lipu. lipu li pilin utala e sina. lipu li pilin ike e sina. pilin utala en pilin ike li kama e sina tawa lipu ante. sina ken ala pali tan pilin ni.<p>sina ken ala pali pona tan kulupu. kulupu li weka e pilin pali e wile pali. ona li musi la sina wile lon, sina wile toki! pali la, o lon ala kulupu.<p>sina ken ala pali pona tan lipu. lipu li weka e lukin sina tan pali, li wile e ni: sina awen lukin e lipu mute. lipu mute li alasa ni. pali la, o lukin ala e lipu.<p>pali li suli tawa sina la o weka tan kulupu, o lukin e pali taso.<p>kulupu li musi li pona la sina wile lon ona, taso pali li suli la o weka tan kulupu.<p>pali li suli tawa sina la o weka tan lipu, o lukin e pali taso.<p>ona li kama e sina tan utala tan ike, taso pali li weka tan ni.<p>sina weka tan kulupu la sina ken lukin pona e pali sina.<p>sina weka tan lipu la sina ken lukin pona e pali sina.<p>taso, ken la sina sona ala e nasin pona tawa pali pona.<p>ken la, sina o kepeken ilo tawa pali.<p>ken la, ilo ni li lon poka kulupu, li lon kulupu.<p>ken la, ilo ni li lon poka lipu, li lon lipu.<p>ni ale la, sina kama lon kulupu tan pali, sina kama lukin e lipu tan pali.<p>taso, sina awen ken weka a tan kulupu tan lipu!<p>kulupu la, o pali e sijelo sin pi kulupu ala, o lon sijelo ni lon tenpo pali.<p>lipu la, ilo sina li ken weka e ni: sina ken tawa lipu.<p>nanpa wan la, o weka e ilo toki sina! ona li ken e tawa kulupu e tawa lipu li pakala e pali e lape e nasin mute.<p>ni li ale ala. ken la ijo sina li ante. ken la sina kama lukin e ijo ante.<p>sina wile pali pona. taso sina ken ala la o alasa e ijo pi pali ala, o weka e ona.<p>o wan e lukin lon pali.<p>ni la, sina pali pona.</div></article><footer><p>Generated by my <a href=https://github.com/gregdan3/SWGIG>Static Website Generator I Guess</a><p>Code on <a href=https://github.com/janKekanSan/jankekansan.github.io>my GitHub</a>.</footer><script src=/sptoggle.js></script><script data-goatcounter=https://jankekansan.goatcounter.com/count async src=//gc.zgo.at/count.js></script>
