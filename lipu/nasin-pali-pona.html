<!DOCTYPE HTML><html lang=en-US><head><meta charset=UTF-8><meta name=viewport content="width=device-width,height=device-height,user-scalable=yes,initial-scale=1"><meta name=date content=2023-04-14><meta property=og:title content="mun! - pali la o weka tan kulupu"><meta property=og:type content=website><meta property=og:url content=https://mun.la/lipu/nasin-pali-pona.html><meta property=og:image content=/avatar.gif><meta property=og:locale content=en_US><meta property=og:site_name content=mun!><meta property=og:description content="Learn Toki Pona, because it's fun and free!"><title>mun! - pali la o weka tan kulupu</title><link href=https://mun.la/lipu/nasin-pali-pona.html rel=canonical><link href=/style.css rel=stylesheet><link href=/favicon.ico rel=icon type=image/x-icon></head><div class=body><div class=-header><img src=/avatar.gif alt="jan Kekan San"><h2>jan&nbsp;Kekan&nbsp;San</h2><h1>pali la o weka tan kulupu</h1></div><p class=nav><a href=/ ><img src=/buttons/home_s.gif alt=Home class=button> </a><a href=/lipu/ ><img src=/buttons/blog_s.gif alt=Blog class=button> </a><a href=/sona/ ><img src=/buttons/lessons_s.gif alt=Lessons class=button> </a><a href=https://gregdan3.dev><img src=/buttons/code_s.gif alt=Code class=button> </a><label for=sptoggle id=sptogglelabel><span class=tpstatic lang=tok>sitelen+pona</span>&nbsp;Toggle <input type=button id=sptoggle onclick=toggle() role=button aria-pressed=false></label></p><div class=article><p><span class=tokipona lang=tok>mi pana e ni tawa <a href=https://liputenpo.org/ >lipu tenpo</a>. ni li nasin pali mi li ken pona e pali sina.</span></p><div class=tokipona lang=tok><p>tenpo mute la sina wile pali.</p><p>ken la sina wile pali e lipu.</p><p>ken la sina wile pali e ilo.</p><p>ijo ante mute li ken.</p><p>taso, sina ken ala pali pona. sina ken ala lon e ijo. ni li tan seme?</p><p>tenpo mute la, ni li tan kulupu. tenpo mute la, ni li tan lipu. tenpo mute la, sina lukin e ijo pi pali ala.</p><p>sina alasa pali la sina kama lukin e kulupu e toki. sina wile toki lon kulupu. jan kulupu li wile toki tawa sina. jan kulupu li wile e sina lon kulupu. sina ken ala pali lon kulupu.</p><p>sina alasa pali la sina kama lukin e lipu. lipu li pilin utala e sina. lipu li pilin ike e sina. pilin utala en pilin ike li kama e sina tawa lipu ante. sina ken ala pali tan pilin ni.</p><p>sina ken ala pali pona tan kulupu. kulupu li weka e pilin pali e wile pali. ona li musi la sina wile lon, sina wile toki! pali la, o lon ala kulupu.</p><p>sina ken ala pali pona tan lipu. lipu li weka e lukin sina tan pali, li wile e ni: sina awen lukin e lipu mute. lipu mute li alasa ni. pali la, o lukin ala e lipu.</p><p>pali li suli tawa sina la o weka tan kulupu, o lukin e pali taso.</p><p>kulupu li musi li pona la sina wile lon ona, taso pali li suli la o weka tan kulupu.</p><p>pali li suli tawa sina la o weka tan lipu, o lukin e pali taso.</p><p>ona li kama e sina tan utala tan ike, taso pali li weka tan ni.</p><p>sina weka tan kulupu la sina ken lukin pona e pali sina.</p><p>sina weka tan lipu la sina ken lukin pona e pali sina.</p><p>taso, ken la sina sona ala e nasin pona tawa pali pona.</p><p>ken la, sina o kepeken ilo tawa pali.</p><p>ken la, ilo ni li lon poka kulupu, li lon kulupu.</p><p>ken la, ilo ni li lon poka lipu, li lon lipu.</p><p>ni ale la, sina kama lon kulupu tan pali, sina kama lukin e lipu tan pali.</p><p>taso, sina awen ken weka a tan kulupu tan lipu!</p><p>kulupu la, o pali e sijelo sin pi kulupu ala, o lon sijelo ni lon tenpo pali.</p><p>lipu la, ilo sina li ken weka e ni: sina ken tawa lipu.</p><p>nanpa wan la, o weka e ilo toki sina! ona li ken e tawa kulupu e tawa lipu li pakala e pali e lape e nasin mute.</p><p>ni li ale ala. ken la ijo sina li ante. ken la sina kama lukin e ijo ante.</p><p>sina wile pali pona. taso sina ken ala la o alasa e ijo pi pali ala, o weka e ona.</p><p>o wan e lukin lon pali.</p><p>ni la, sina pali pona.</p></div></div><div class=footer><h2 class=tp lang=tok>o toki tawa mi</h2><p><a href=https://youtube.com/@gregdan3d><img src=/buttons/youtube_s.gif alt="@gregdan3d on YouTube"class=button> </a><a href=https://github.com/gregdan3><img src=/buttons/github_s.gif alt="@gregdan3 on GitHub"class=button> </a><a href=https://discord.com/users/497549183847497739><img src=/buttons/discord_s.gif alt="@gregdan3 on Discord"class=button> </a><a href=https://gregdan3.t.me/ ><img src=/buttons/telegram_s.gif alt="@gregdan3 on Telegram"class=button></a></p></div><script src=/sptoggle.js></script><script data-goatcounter=https://jankekansan.goatcounter.com/count async src=//gc.zgo.at/count.js></script></div></html>
