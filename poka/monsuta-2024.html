<!DOCTYPE HTML><html lang=en-US><head><meta charset=UTF-8><meta name=viewport content="width=device-width,height=device-height,user-scalable=yes,initial-scale=1"><meta property=og:title content="mun! - -"><meta property=og:type content=website><meta property=og:url content=https://mun.la/poka/monsuta-2024.html><meta property=og:image content=/avatar.gif><meta property=og:locale content=en_US><meta property=og:site_name content=mun!><meta property=og:description content="Learn Toki Pona, because it's fun and free!"><title>mun! - -</title><link href=https://mun.la/poka/monsuta-2024.html rel=canonical><link href=/style.css rel=stylesheet><link href=/favicon.ico rel=icon type=image/x-icon></head><div class=body><div class=-header><img src=/avatar.gif alt="jan Kekan San"><h2>jan&nbsp;Kekan&nbsp;San</h2><h1>-</h1></div><p class=nav><a href=/ ><img src=/buttons/home_s.gif alt=Home class=button> </a><a href=/lipu/ ><img src=/buttons/blog_s.gif alt=Blog class=button> </a><a href=/sona/ ><img src=/buttons/lessons_s.gif alt=Lessons class=button> </a><a href=https://gregdan3.dev><img src=/buttons/code_s.gif alt=Code class=button> </a><label for=sptoggle id=sptogglelabel><span class=tpstatic lang=tok>sitelen&nbsp;pona</span>&nbsp;Toggle <input type=button id=sptoggle onclick=toggle() role=button aria-pressed=false></label></p><div class=article><p>aaaaa, toki!</p><p>kama pona tawa tomo monsuta mi.</p><p>mi moli Kekan San.</p><p>mi wile pana e sona monsuta,</p><p>lon tenpo pimeja ni.</p><p>toki tu wan li lon.</p><p>monsuta ona li kama suli lon tenpo la,</p><p>sina ken weka.</p><p>ni li ike ala e pilin mi.</p><p>o kute pona.</p><p>toki open li lon suno pi telo sijelo ale.</p><p>jan li lon li tawa poka lili la,</p><p>telo sijelo MUTE li kama KAMA tan ona!</p><p>lon ALE pi sijelo ona.</p><p>telo sijelo li mute wawa la,</p><p>poki li kama jo ale e telo.</p><p>jan ni li tawa tomo esun la,</p><p>telo sijelo li kama lon ALE tomo.</p><p>jan ante li ken ala awen pona lon noka ona-</p><p>tan mute telo!</p><p>kin la ona li pilin jaki mute.</p><p>jan telo li tawa telo suli, li alasa tawa lon telo,</p><p>taso! kala SULI li kama, li uta e jan ALE!</p><p>kin la, jan moli li kama, li wile moku e telo sijelo la,</p><p>ona li alasa e jan telo!</p><p>tenpo wan la,</p><p>telo sijelo li moku e jan lili e soweli.</p><p>pini pi tenpo suno la jan ale li kama pilin e ni:</p><p>jan telo o tawa ma mun.</p><p>ni la ona li ken ala pana e telo sijelo tawa ale!</p><p>monsuta nanpa wan la jan ni li SINA!!!!</p><p>(ante la sina soweli la ona kin li soweli)</p><p>kin la sina weka e sona ale ni!</p><hr><p>a a a a a a a a a a a a a a a</p><p>monsuta mute, anu seme?</p><p>sina wile mu monsuta, sama jan lili, anu seme?</p><p>a, ala?</p><p>toki mi li monsuta ala, anu seme?</p><ol start=14 type=a><li></li></ol><p>sona.</p><p>sona, sona. ni li monsuta ala tawa sina.</p><p>taso, ni li suli ala tawa mi.</p><p>mi sona e ni:</p><p>toki kama li monsuta wawa.</p><p>mi wile pana e ona la,</p><p>mi o monsuta.</p><p>o kama. mi tawa tomo ante.</p><p>jan Jon Sawan li awen.</p><p>ilo suno li pini li open sin lon sewi tomo.</p><p>monsuta li lon tomo.</p><p>jan Jon li lukin ala e monsuta,</p><p>taso ona li pilin e kama monsuta lon tenpo suli.</p><p>ona li toki e kama monsuta tawa jan lawa Kosen lon tenpo mute,</p><p>taso jan Kosen li kute ala la tenpo pi ken pali li weka.</p><p>n, tenpo ni la tenpo ken li weka.</p><p>jan Jon li lon kulupu utala lon ma mun,</p><p>lon tenpo sike luka luka tu tu.</p><p>ona li lili la, ona li lukin e ilo pi tawa mun li toki e ni tawa mama ona:</p><p>"mi wile lon ilo, mama o!"</p><p>taso, mama ona li toki e ni:</p><p>"ala! monsuta li MOLI e sina!"</p><p>tenpo pini la jan Jon li pilin sama mama ona.</p><p>ona li kama suli la, pilin ni li weka.</p><p>taso, tenpo ni la jan Jon li sona e ni:</p><p>monsuta li kama lon tomo.</p><p>jan Jon li kute e ilo toki.</p><p>"ni li jan Kosen! sina o utala e monsuta!"</p><p>ni la jan Jon li kama jo e ilo utala pi wawa suno,</p><p>li pakala wawa e sinpin.</p><p>monsuta mute li lukin e ona li toki e ni:</p><p>"ona li kama moli e mi ale!"</p><p>monsuta sewi pi wawa ilo li toki e ni:</p><p>"mi utala pana e ona."</p><p>ni la monsuta li pana utala e ilo pi pakala wawa.</p><p>jan Jon li wawa suno e monsuta li alasa moli e ona.</p><p>taso, sewi tomo li kama anpa la,</p><p>ona tu li kama ken ala moli e ona ante.</p><p>jan Jon li toki wawa e ni:</p><p>"ala! mi o moli e monsuta!"</p><p>taso, toki ni li kama tan ilo toki:</p><p>"ala a, jan Jon o.</p><p>sina monsuta."</p><p>ni la,</p><p>jan Jon li kama MONSUTA.</p><p>a a a a a a a a a.</p><p>aaaa, pona. sina awen kute.</p><p>mi pilin e ni: sina weka, tan monsuta toki.</p><p>toki ni li monsuta wile, anu seme?</p><ol start=14 type=a><li>ni kin li suli ala tawa mi.</li></ol><p>mi ken monsuta e sina.</p><p>toki wan li awen.</p><p>meli en mije li lon ilo tawa li tawa mute lon tenpo pimeja pi mun suli suno.</p><p>ona li kama awen lon poka nasin.</p><p>mije li toki e ni tawa meli:</p><p>"suwi o, mi olin wawa e sina"</p><p>"olin mi o, seme li lon?"</p><p>"ilo li kama ken ala tawa.</p><p>pilin mi la insa ona li pakala.</p><p>mi weka, li kama jo e telo wawa tawa ilo, li kama sin."</p><p>"sona. mi awen lon tomo ilo, li awen e ilo kalama.</p><p>mi kute e ni tan jan poka mi:</p><p>tenpo mute poka la, jan ike li weka e ilo kalama tan tomo ilo."</p><p>"nasin pona. ale la,</p><p>o awen pini e sinpin ilo.</p><p>mi olin e sina, suli o"</p><p>"seme-"</p><p>ni la mije li weka li alasa kama jo e telo wawa tawa ilo.</p><p>tenpo suli tu li weka la meli li toki e ni:</p><p>"olin mi li lon seme??</p><p>ona li weka lon tenpo suli- ona o kama sin"</p><p>ona li kama kute e kalama nasa ni:</p><p><em>jan</em> li <em>tawa</em> e <strong>palisa kiwen</strong> lon sinpin tomo...</p><p>ona li kute e jan sin.</p><p>jan sin li toki e ni:</p><p><strong>O OPEN E ILO</strong></p><p>taso, meli li open ala e ilo.</p><p>tenpo la ona li kama lape.</p><p>tenpo suno kama la ona li weka tan lape li lukin e ni:</p><p>olin ona li awen lon ala.</p><p>ona li weka tan ilo li wile alasa e olin ona la,</p><p>JAN SINPIN LUKA ILO TOMO SINPIN</p></div><div class=footer><h2 class=tp lang=tok>o toki tawa mi</h2><p><a href=https://youtube.com/@gregdan3d><img src=/buttons/youtube_s.gif alt="@gregdan3d on YouTube"class=button> </a><a href=https://github.com/gregdan3><img src=/buttons/github_s.gif alt="@gregdan3 on GitHub"class=button> </a><a href=https://discord.com/users/497549183847497739><img src=/buttons/discord_s.gif alt="@gregdan3 on Discord"class=button> </a><a href=https://gregdan3.t.me/ ><img src=/buttons/telegram_s.gif alt="@gregdan3 on Telegram"class=button></a></p></div><script src=/sptoggle.js></script><script data-goatcounter=https://jankekansan.goatcounter.com/count async src=//gc.zgo.at/count.js></script></div></html>
