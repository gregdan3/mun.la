---
---

[starting in library desk]

a, toki. kama pona tawa tomo monsuta mi.

mi moli Kekan San. mi wile pana e sona monsuta, lon tenpo pimeja ni.

toki tu wan li lon. monsuta ona li kama suli lon tenpo la sina ken weka.
ni li ike ala e pilin mi.

o kute pona.

---

toki open li lon suno pi telo sijelo ale.

jan li lon li tawa poka lili la telo sijelo mute li kama kama tan ona lon ale pi sijelo ona

telo sijelo li mute wawa la poki li kama jo ale e telo.

jan ni li tawa tomo esun la telo sijelo li kama lon _ale_ tomo.

jan ante li ken ala awen pona lon noka ona tan mute telo! kin la ona li pilin
jaki mute.

jan telo li tawa telo suli, li alasa tawa lon telo, taso kala suli li kama li uta e
jan **ale**.

jan moli li kama li wile moku e telo sijelo la ona li alasa e jan telo!

tenpo wan la telo sijelo li moku e jan lili e soweli.

pini pi tenpo suno la jan ale li kama pilin e ni: jan telo o tawa ma mun. ni la
ona li ken ala pana e telo sijelo tawa ale.

monsuta nanpa wan la jan ni li sina!!!! (ante la sina soweli la ona kin li soweli)

kin la sina weka e sona ale ni!

---

monsuta mute, anu seme?

sina wile mu monsuta, sama jan lili, anu seme?

a, ala? toki mi li monsuta ala, anu seme?

sona. sona, sona. ni li monsuta ala tawa sina.

taso, ni li suli ala tawa mi. mi sona e ni: toki kama li monsuta wawa.

mi wile pana e ona la, mi o monsuta.

o kama. mi tawa tomo ante.

---

jan Jon Sawan li awen. ilo suno li pini li open sin lon sewi tomo.

monsuta li lon tomo. jan Jon li lukin ala e monsuta, taso ona li pilin e kama
monsuta lon tenpo suli.

ona li toki e kama monsuta tawa jan lawa Kosen lon tenpo mute, taso jan Kosen li kute ala la tenpo pi ken pali li weka. n, tenpo ni la tenpo ken li weka.

jan Jon li lon kulupu utala lon ma mun lon tenpo sike luka luka tu tu. ona li
lili la, ona li lukin e ilo pi tawa mun li toki e ni tawa mama ona: "mi wile lon
ilo, mama o!"

mama ona li toki e ni: "ala! monsuta li moli e sina!"

tenpo pini la jan Jon li pilin sama mama ona. ona li kama suli la pilin ni
li weka. taso, tenpo ni la jan Jon li sona e ni: monsuta li kama lon tomo.

jan Jon li kute e ilo toki.

"ni li jan Kosen! sina o utala e monsuta!"

ni la jan Jon li kama jo e ilo utala pi wawa suno li pakala wawa e sinpin.

monsuta mute li lukin e ona li toki e ni: "ona li kama moli e mi ale!"

monsuta sewi pi wawa ilo li toki e ni: "mi utala pana e ona."

ni la monsuta li pana utala e ilo pakala wawa. jan Jon li wawa suno e
monsuta li alasa moli e ona. taso, sewi tomo li kama anpa la ona tu li kama ken
ala moli e ona ante.

jan Jon li toki wawa e ni: "ala! mi o moli e monsuta!"

taso, toki ni li kama tan ilo toki: "ala a, jan Jon o. sina monsuta."

ni la jan Jon li kama monsuta.

---

a, pona. sina awen kute.

mi pilin e ni: sina weka tan monsuta toki.

toki ni li monsuta wile, anu seme?

n. ni kin li suli ala.

mi ken monsuta e sina.

toki wan li awen.

---

meli en mije li lon ilo tawa li tawa mute lon tenpo pimeja pi mun suli suno.

ona li kama awen lon poka nasin.

mije li toki e ni tawa meli:

"suwi o, mi olin wawa e sina"

"olin mi o, seme li lon?"

"ilo li kama ken ala tawa. pilin mi la insa ona li pakala. mi weka, li kama
jo e telo wawa tawa ilo li kama sin."

"sona. mi awen lon tomo ilo, li awen e ilo kalama. mi kute e ni tan jan poka mi:
tenpo mute poka la jan ike li weka e ilo kalama tan tomo ilo."

"nasin pona. ale la o awen pini e sinpin ilo. mi olin e sina, telo o"

"seme-"

ni la mije li weka li alasa kama jo e telo wawa tawa ilo.

tenpo suli tu li weka la meli li toki e ni:

"olin mi li lon seme, ona li weka lon tenpo suli, ona o kama sin"

ona li kama kute e kalama nasa ni:

jan li tawa e palisa kiwen lon sinpin tomo.

ona li kute e jan sin. jan sin li toki e ni:

### "o open e ilo"

taso, meli li open ala e ilo. tenpo la ona li kama lape.

tenpo suno kama la ona li weka tan lape li lukin e ni: olin ona li awen lon ala.

ona li weka tan ilo li wile alasa e olin ona la jan sinpin luka ilo tomo sinpin

---
