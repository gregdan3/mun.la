% [tawa tomo]{.tokipona}
% jan Kekan San
% 2022-08-27

::: tokipona

mi ante e toki ni tawa toki pona tan kalama "tawa tomo"

:::

[toki li tan]{.tokipona} jan Marta Keen

[kalama li lon ala li tan]{.tokipona} jan Jay Althouse

---

::: tokipona

## tawa tomo

| toki pona               |
| :---------------------- |
| lon open suno pona      |
| lon tenpo pi mun lape   |
| lon pini pi waso kalama |
| lon sewi loje a         |
| lon tenpo pi seli pini  |
| lon ike pi moku pan     |
| lon pini pi wile mi     |
| mi tawa tomo mi         |
| o awen ala mi           |
| o pona e nasin mi       |
| o ken e wile mi         |
| la mi tawa sina a       |
| sina wile e mi lon poka |
| sina wile kama e mi     |
| mi kute e toki sina     |
| kama la mi wile kin     |
| kon wawa li tawa e mi   |
| nasin mi li pini la     |
| mi tawa nasin sina, lon |
| tenpo tawa tomo mi      |
| o awen ala mi           |
| o pona e nasin mi       |
| o ken e wile mi         |
| la mi tawa sina a       |
| lon open suno pona      |
| lon tenpo pi mun lape   |
| lon pini pi waso kalama |
| mi tawa tomo mi         |

:::

<details> <summary>toki Inli</summary>

Translation by @gregdan3

Written by Marta Keen

Arrangement (not present) by Jay Althouse

---

## Homeward Bound

| English                                 | toki pona               | toki ponglish                          |
| :-------------------------------------- | :---------------------- | -------------------------------------- |
| In the quiet misty morning              | lon open suno pona      | at the sunrise                         |
| When the moon has gone to bed,          | lon tenpo pi mun lape   | when the moon is sleeping              |
| When the sparrows stop their singing    | lon pini pi waso kalama | when the songbirds stop                |
| and the sky is clear and red,           | lon sewi loje a         | when (in) the red sky (emotional)      |
| When the summer's ceased it's gleaming, | lon tenpo pi seli pini  | at the time of ending warmth           |
| When the corn is past its prime,        | lon ike pi moku pan     | when the bread is bad                  |
| When adventure's lost its meaning,      | lon pini pi wile ni     | when my want ends                      |
| I'll be homeward bound in time.         | mi tawa tomo mi         | I travel to my home                    |
| Bind me not to the pasture              | o awen ala mi           | do not stay me                         |
| Chain me not to the plow                | o pona e nasin mi       | help my path                           |
| Set me free to find my calling          | o ken e wile mi         | allow my wishes                        |
| And I'll return to you somehow.         | la mi tawa sina a       | then, I'll come to you                 |
| If you find it's me you're missing,     | sina wile e mi lon poka | (if) you want me at (your) side        |
| If you're hoping I'll return.           | sina wile kama e mi     | (if) you want to summon me             |
| To your thoughts I'll soon be list'ning | mi kute e toki sina     | I hear your words                      |
| In the road I'll stop and turn          | kama la mi wile kin     | soon I will want (this) too            |
| Then the wind will set me racing        | kon wawa li tawa e mi   | the wind moves me                      |
| As my journey nears its end,            | nasin mi li pini la     | my road ends (context)                 |
| And the path I'll be retracing          | mi tawa nasin sina, lon | I travel your road/the road to you, at |
| When I'm homeward bound again           | tenpo tawa tomo mi      | the time I travel to my home           |
| Bind me not to the pasture              | o awen ala mi           | do not stay me                         |
| Chain me not to the plow                | o pona e nasin mi       | help my path                           |
| Set me free to find my calling          | o ken e wile mi         | allow my wishes                        |
| And I'll return to you somehow.         | la mi tawa sina a       | then, I'll come to you                 |
| In the quiet misty morning              | lon open suno pona      | in the beautiful morning               |
| When the moon has gone to bed,          | lon tenpo pi mun lape   | when the moon is sleeping              |
| When the sparrows stop their singing    | lon pini pi waso kalama | when the songbids stop                 |
| I'll be homeward bound again.           | mi tawa tomo mi         | I travel to my home                    |

</details>
