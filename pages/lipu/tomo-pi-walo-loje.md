% [tomo pi walo loje]{.tokipona}
% jan Kekan San
% 2023-10-03
% published: false

tenpo la, jan li lon ilo suli li tawa tomo ona. ni li wile e tenpo suli la ona li lon nasin lon tenpo suli!

ona li lukin e tomo mute lon poka. tomo li kama li weka. ilo ona li wawa la ona li tawa wawa!

taso, pakala suli li kama a! jan ilo li sona ala e tan, taso ilo ona li kama ken ala tawa.

jan ilo li weka tan ilo li toki e ni: "a, pakala. ilo mi li pakala la mi ken ala tawa tomo mi! mi o seme?"

ona li lukin e tomo lon poka li sona e ni: ona li ken tawa tomo poka wan li ken toki tawa jan tomo.

ken la, jan tomo li ken pona e ilo ona!

ona li lukin e tomo mute lon poka li alasa sona e ni: ona o tawa tomo seme?

ona li kama lukin e tomo wan ken.

taso.

<!-- TODO: remove nasa bit? -->

tomo ni li nasa. ona li nasa suli a!

ni li tan seme?

ni li tan ni: tomo li walo loje.

jan li lukin e tomo, li lukin e ni:

nasin lili li tawa sinpin tomo li walo loje.

kasi li lon poka nasin li walo loje.

sinpin tomo li lon pini nasin li walo loje.

poki lipu li lon poka sinpin... li walo loje!

jan ilo li tawa nasin lili pi walo loje, li kalama luka lon sinpin tomo pi walo loje.

ona li awen lon tenpo.

kama lili la, jan tomo li tawa sinpin pi walo loje li open e ona.

jan ilo li lukin e jan tomo.

ona li jo e ilo lukin pi walo loje lon sinpin ona.

ona li jo e len wawa tan tenpo suli musi. len ni li walo loje lon sewi, lon anpa, lon noka!

ona li kama toki e ni:

"toki! kama pona tawa tomo mi. sina wile e seme"?

jan ilo li kama toki tawa ona.

"a, toki. ilo mi li pakala, li lon poka pi tomo sina. mi ken ala tawa tomo mi. sina ken ala ken pona e ilo mi?"

jan tomo li toki e ni:

"mi ken! taso ni li wile e tenpo. mi pona e ilo sina la sina ken awen lon tomo mi. o kama!"

jan tomo li luka tawa insa tomo, li kama e jan ilo.

jan ilo li kama lon tomo li lukin e ijo mute lon tomo.

supa suli li lon poka pi ilo sitelen. jan mute li ken awen lon supa ni li ken lukin e musi lon ilo. supa li walo loje.

ilo sitelen li suli a li ken kalama wawa lon pana sitelen! selo ona li walo loje.

supa lili li lon insa pi ni tu li ken jo e poki telo e noka. ona kin li walo loje.

jan tomo li toki e ni: "sewi tomo la sina ken lon supa. sina awen la mi pona e ilo sina. o lape pona a."

jan ilo li tawa sewi tomo lon nasin sewi pi leko mute. nasin sewi la leko ale li walo loje.

jan ilo li kama lukin e supa lape. supa li walo loje. len pi supa lape li walo loje.

kin la, poki pi lape lawa li walo loje.

jan ilo li awen e lawa ona lon poki pi walo loje,
li awen e sijelo ona lon supa lape pi walo loje,
li lon anpa len. a, len pi walo loje.

...

tenpo suno kama la, jan ilo li weka tan supa pi walo loje li tawa nasin anpa pi walo loje.

ona li tawa tomo moku. selo pi tomo moku li walo loje. supa tomo kin li walo loje.

supa suli li lon li ken e jan poka mute lon tenpo moku. supa ni li walo loje.

supa monsi mute li lon poka pi supa suli. supa ni kin li walo loje.

ilo moku en supa moku li lon supa suli li walo loje.

jan ilo li kama lukin e jan tomo. jan tomo li lukin e ona li toki e ni:

"a! kama pona. mute la mi pona e ilo sina. mi pini e ni lon tenpo poka."

jan ilo li pilin pona tan ni! jan tomo li awen toki:

"tenpo ni la sina ken moku. mi jo e kala e pan. sina wile e seme?"

jan ilo li pilin li toki e ni:

"mi wile a e pan!"

ni la, jan tomo li tawa poki moku lon sinpin tomo li open e ona. poki ni kin li walo loje.

jan tomo li lukin e insa poki li kama jo e pan tan ona. pan, kin, li walo loje.

jan tomo li pana e pan tawa supa lili pi walo loje,
li pana e supa pi walo loje tawa jan ilo...
lon supa suli pi walo loje.

jan tomo li awen li moku pona e pan pi walo loje kepeken ilo moku pi walo loje.

ona li pini la ona li weka tan supa pi walo loje li tawa tomo ilo.

jan tomo li lon tomo ilo li toki e ni: "tawa pona!"

jan ilo li kama lon ilo ona li tawa tomo ona. weka la ona li luka tawa jan tomo li toki e ni: "sina pona a!"

<!-- walkway, mailbox, flowers, door, glasses, tuxedo, couch, television, coffee table, stairs, bed, sheets, pillow, NEXT DAY, walls of the kitchen, floor of the kitchen, kitchen table, chairs, utensils, plates -->

<!-- the next guy can shower -->

---

tenpo kama weka la, jan sin li lon ilo wawa ona li tawa tan ni: ona li weka tan pali lon tenpo suli li kama sin tan tenpo lape.

tenpo ni li pali ala li pona tawa ona, taso ona li wile kama sin lon tomo ona!

taso, ona li kama kute e ijo nasa tan ilo ona. ilo ona li kalama suli sama ni: soweli suli ike li utala!

kalama la, jan li tawa poka nasin li weka tan ilo li lukin e ni: sike wan pi ilo ona li kama pakala!

ni li ike a. ona li ken ala awen tawa.

ona li kama lukin e tomo mute lon poka. pilin ona la ona li ken toki tawa jan lon tomo. ken la, jan tomo li sona pona e ilo ona.

jan ilo li kama lukin e tomo wan ni:

ilo suno li lon li pana e suno pi walo loje lon kasi pi walo loje.

...

"tenpo ni la sina ken moku. mi jo e kala e pan. sina wile e seme?"

jan ilo li pilin li toki e ni:

"nnn, mi wile e pannn..."

---

tenpo weka suuuuli la, jan li lon

"tenpo ni la sina ken moku. mi jo e kala e pan. sina wile e seme?"

jan ilo li pilin li toki e ni:

"a! kala li pona tawa mi. mi wile e kala. sina pona."

---

---

---

mi toki mute, li toki suli a. sina kama sona e seme tan toki? sina sona e ni:

jan tu wan la, jan tu li wile moku e pan, jan wan li wile moku e kala.

---

A A A A A A A A

MI MOKU E TENPO SINA LI MUSI ALA
